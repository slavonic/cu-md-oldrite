=мѣ́сецъ нᲂѧ́брь .=
{{text_align=center}}

\[а҃\] 🕃 С=т҃ы́хъ чꙋдᲂтво́рецъ и҆ без̾сре́бреникъ , кᲂзмы̀ и҆ дамїа́на . трᲂпа́рь . гла́съ , и҃ .= ~Ст҃а́ѧ без̾сре́бреника и҆ чꙋдᲂтво́рца кᲂзмᲂ̀ и҆ дамїа́не , пᲂсѣти́та на́съ въ бᲂлѣ́знехъ на́шихъ . тꙋ́не прїѧ́ста , тꙋ́не и҆ дади́та . =кᲂнда́къ . гла́съ , в҃ .= ~Бл҃гᲂда́ть прїе́мша и҆сцѣле́нїемъ , прᲂстира́ета здра́вїе бѣдꙋ́ющимъ , врача̀ и҆ чꙋдᲂтво́рца сла́внаѧ . но ва́ю пᲂсѣще́нїемъ и҆ сꙋпᲂста́тᲂмъ шата́нїѧ низлᲂжи́та , ми́ръ и҆сцѣлѧ́юща чꙋдесы̀ .

\[в҃\] С=т҃ы́хъ мч҃нкъ а҆кѷнди́на , пѷга́сїѧ , а҆фѳо́нїѧ , и҆ є҆лпїдїфо́ра , и҆ а҆нем̾пᲂди́ста . трᲂпа́рь . гла́съ , в҃ .= ~Страстᲂте́рпцы гдⷭ҇ни , блаже́на землѧ̀ напи́вшисѧ кро́вїю ва́шею , и҆ ст҃і́и хра́ми прїе́мшїи тѣлеса̀ ва́ша . на сꙋди́щи бо врага̀ ѡ҆бличи́сте . и҆ хрⷭ҇та̀ со дерзнᲂве́нїемъ прᲂпᲂвѣ́дасте . тᲂгѡ̀ ꙗ҆́кѡ бл҃га мᲂли́те , спастѝ мо́лимъ вы̀ дш҃а на́ша . =кᲂнда́къ . гла́съ , в҃ .= ~Бл҃гᲂчⷭ҇ти́выѧ и҆ бг҃ᲂно́сныѧ мч҃нки , и҆́же на землѝ ѡ҆ста́вльшїѧ всѧ̀ , прїѧ́тъ ѧ҆̀ гдⷭ҇и въ наслажде́нїе бл҃ги́хъ твᲂи́хъ пᲂкᲂѧ̀ , а҆кѷнди́на , и҆ пѷга́сїѧ , и҆ а҆нем̾пᲂди́ста , с̾ ни́ми же и҆ а҆фѳо́нїѧ , и҆ є҆лпїдїфо́ра . є҆ди́нъ бо є҆сѝ бл҃гᲂꙋвѣ́тливъ .

\[г҃\] С=т҃ы́хъ мч҃нкъ , а҆кеѱі́мы є҆пкⷭ҇па , и҆ і҆ѡ́сифа презви́тера , и҆ а҆иѳа́ла дїа́кᲂна . трᲂпа́рь . гла́съ , д҃ .= ~Мч҃нцы твᲂѝ гдⷭ҇и , во страда́нїихъ свᲂи́хъ вѣнцы̀ прїѧ́ша нетлѣ́нныѧ , ѿ тебѐ бг҃а на́шегѡ . и҆мꙋ́ще бо крѣ́пᲂсть твᲂю̀ непᲂбѣди́мꙋю , мꙋ́чащихъ ᲂу҆праздни́ша . и҆ сᲂкрꙋши́ша бѣсо́мъ немᲂщна́ѧ шата́нїѧ . тѣ́хъ мл҃твами хрⷭ҇тѐ бж҃е спасѝ дш҃а на́ша . =кᲂнда́къ . гла́съ , в҃ .= ~Бжⷭ҇твенаѧ мꙋ́дре непᲂро́чнѡ наꙋчи́лъ є҆сѝ , же́ртва прїѧ́тна бы́сть бг҃ᲂбл҃же́нне . хрⷭ҇то́вꙋ бо и҆спи́въ ча́шꙋ , ст҃ы́и а҆кеѱі́мᲂ , со страда́вшими тѝ . мᲂлѧ̀ непреста́ннѡ ѡ҆ всѣ́хъ на́съ .

🕃 Ѡ҆=сщ҃е́нїе цр҃кве ст҃а́го великᲂмч҃нка геѡ́ргїѧ , и҆́же в̾ ли́дѣ , и҆дѣ́же пᲂлᲂженᲂ̀ ст҃о́е тѣ́ло є҆гѡ̀ . трᲂпа́рь . гла́съ , д҃ .= ~Ꙗ҆́кѡ плѣ́ннымъ свᲂбᲂди́ тель , и҆ ни́щимъ защи́титель , бᲂлѧ́щимъ вра́чь , и҆ цр҃е́мъ пᲂсо́бникъ . пᲂбѣдᲂно́сче великᲂмч҃нче геѡ́ргїе , мᲂлѝ хрⷭ҇та̀ бг҃а спасти́сѧ дш҃а́мъ на́шимъ . =кᲂнда́къ . гла́съ , в҃ .= ~Звѣзда̀ свѣтла̀ ꙗ҆ви́сѧ непреле́стна , сл҃нца хрⷭ҇та̀ вᲂз̾вѣща́ѧ зарѧ́ми твᲂи́ми , страстᲂте́рпче геѡ́ргїе . и҆ пре́лесть ᲂу҆гаси́лъ є҆сѝ всю̀ . и҆ на́мъ пᲂдае́ши свѣ́тъ , мᲂлѧ́сѧ непреста́ннѡ ѡ҆ всѣ́хъ на́съ .

\[д҃\] 🕃 П=рпⷣбнагѡ ѻ҆ц҃а на́шегѡ і҆ѡани́кїѧ вели́ кагᲂ .= С=т҃ы́хъ мч҃нкъ , ника́ндра є҆пкⷭ҇па , і҆єрмі́ѧ презви́тера . трᲂпа́рь . гла́съ , и҃ .= ~Слеза́ми твᲂи́хъ и҆сто́чникъ пꙋсты́ни без̾пло́днᲂе напᲂи́лъ є҆сѝ , и҆ є҆́же и҆з̾ глꙋбины̀ вᲂз̾дыха́ньми во́сто трꙋды̀ ᲂу҆плᲂдᲂно́силъ є҆сѝ . и҆ бы́сть свѣти́льникъ вселе́ннѣй сїѧ́ѧ чꙋдесы̀ , і҆ѡани́кїе ѻ҆́ч҃е на́шъ . мᲂлѝ хрⷭ҇та̀ бг҃а спасти́сѧ дш҃а́мъ на́шимъ . =кᲂнда́къ , мч҃нкѡмъ . гла́съ , в҃ . По= хрⷭ҇тѣ̀ пᲂбо́рницы ꙗ҆́вльшесѧ до́блїи , за́нь же пᲂстрада́сте , и҆ тᲂгѡ̀ вѣ́рнѡ и҆спи́вше ча́шꙋ . тѣ́мже и҆ ѻ҆́бщницы сла́вы є҆гѡ̀ пᲂказа́стесѧ , ника́ндре і҆єрмі́е вра́чеве премꙋ́дрїи , ѿ него́же прїе́мше с̾вы́ше бжⷭ҇твенᲂе ѡ҆заре́нїе . =кᲂнда́къ , і҆ѡани́кїю . гла́съ , и҃ .= ~Свѣти́льникъ ꙗ҆ви́сѧ свѣ́тлыи , сїѧ́ѧ в̾ ми́рѣ , и҆ во́мрацѣ страсте́й ѡ҆блиста́ѧ . вра́чь же крѣ́пᲂкъ пᲂказа́лсѧ є҆сѝ . но ꙗ҆́кѡ прїе́мыи бл҃гᲂда́ть и҆сцѣле́нїемъ , прᲂсѧ́щимъ ᲂу҆ тебѐ пᲂда́ждь цѣльбꙋ̀ . да зᲂве́мъ тѝ , ра́дꙋисѧ ѻ҆́ч҃е і҆ѡани́кїе .

\[є҃\] С=т҃ы́хъ мч҃нкъ галактїѡ́на и҆ є҆писти́мїи . а҆ллилꙋ́їѧ .=

=🕂= И҆́=же во ст҃ы́хъ ѻ҆ц҃а на́шегѡ і҆ѡ́ны , а҆рхїє҆пкⷭ҇па нᲂвгᲂро́дскагѡ чꙋдᲂтво́рца . трᲂпа́рь . гла́съ , д҃ .= ~И҆справле́нїе вѣ́рѣ , ѻ҆́бразъ кро́тᲂсти , и҆ ꙗ҆́кᲂже са́дъ пᲂсредѣ̀ раѧ̀ , прпⷣбными дѣ́лы ми́ръ прᲂсвѣща́ѧ . сегѡ̀ ра́ди к̾ честнѣ́й ра́цѣ твᲂе́й любо́вїю прикаса́емсѧ , и҆ вѣ́рнѡ вᲂпїе́мъ . пред̾ста́ни хрⷭ҇тꙋ̀ бг҃ꙋ с̾ вᲂсхвалѧ́ющими па́мѧть твᲂю̀ свѣтᲂно́снꙋю , ѻ҆́ч҃е і҆ѡ́нᲂ , и҆ мᲂлѝ спасти́сѧ дш҃а́мъ на́шимъ . =кᲂнда́къ . гла́съ , д҃ .= ~Свы́ше прїѧ́тъ бжⷭ҇твенꙋю бл҃гᲂда́ть , хᲂда́тайствᲂвати бг҃ᲂви и҆ чл҃кѡмъ . ꙗ҆́кѡ ст҃ль вᲂзнᲂше́нїе вᲂзнᲂсѧ̀ , и҆ ми́ръ лю́демъ свᲂи́мъ снᲂсѧ̀ , и҆ ѡ҆би́лїе плᲂдѡ́мъ і҆ѡ́но сщ҃е́нне . ты́ бо є҆сѝ вели́кᲂмꙋ но́вꙋ гра́дꙋ пᲂхвала̀ , и҆ сꙋ́щимъ ѡ҆ не́мъ ра́дᲂсть .

\[ѕ҃\] 🕃 И҆́=же во ст҃ы́хъ ѻ҆ц҃а на́шегѡ па́вла и҆спо вѣ́дника , патрїа́рха цр҃ѧ гра́да . трᲂпа́рь . гла́съ , г҃ .= ~Бжⷭ҇твеныѧ вѣ́ры и҆спᲂвѣ́данїе , дрꙋга́го тѧ па́вла цр҃кви ревни́телѧ в̾ сщ҃е́нныхъ ꙗ҆вѝ . с̾ вᲂпїе́тъ ти и҆ а҆́вель ко́ гдⷭ҇ꙋ , и҆ заха́рїина кро́вь пра́веднагѡ , ѻ҆́ч҃е прпⷣбне па́вле . хрⷭ҇та̀ бг҃а мᲂлѝ , дарᲂва́ти на́мъ ве́лїю млⷭ҇ть . =кᲂнда́к̾ . гла́с̾ , в҃ .= ~Ѻ҆блиста́въ на землѝ , ꙗ҆́кѡ ѕвѣзда̀ мнᲂгᲂсвѣ́тлаѧ , сᲂбо́рнꙋю прᲂсвѣща́ющи цр҃квь . за ню́же и҆ пᲂстрада́лъ є҆сѝ , дш҃ꙋ свᲂю̀ па́вле пᲂлᲂжи́въ . и҆ ꙗ҆́кѡ заха́рїина и҆ а҆́велева ꙗ҆́снѡ вᲂпїе́тъ твᲂѧ̀ кро́вь ко́ гдⷭ҇ꙋ .

=🕂= П=рпⷣбнагѡ ѻ҆ц҃а на́шегѡ варлаа́ма , нᲂвгᲂро́д скагѡ чꙋдᲂтво́рца , и҆́же на хꙋ́тынѣ . трᲂпа́рь . гла́съ , г҃ .= ~И҆́же на землѝ лега́нїемъ , пᲂще́нїемъ же и҆ бдѣ́нїемъ тѣ́ло свᲂѐ и҆знꙋрѧ́ѧ прпⷣбне , всѧ̀ плᲂтьска́ѧ мꙋдрᲂва́нїѧ ᲂу҆мертви́въ . и҆ и҆сцѣле́нїемъ стрꙋѧ̀ незави́стнаѧ ꙗ҆ви́сѧ , вѣ́рᲂю притѣка́ющимъ к̾ ра́цѣ мᲂще́й твᲂи́хъ варлаа́ме ѻ҆́ч҃е на́шъ . хрⷭ҇та̀ бг҃а мᲂлѝ , спасти́сѧ дш҃а́мъ на́шимъ . =кᲂнда́къ . гла́съ , и҃ .= ~Ꙗ҆́кᲂже дрꙋгі́и и҆лїѧ̀ ѻ҆́ч҃е до́ждь с̾ нб҃сѐ сведѐ . ѻ҆́нъ бо ѻ҆́гнь сведѐ , и҆ цр҃ѧ ᲂу҆дивѝ . ты́ же лю́ди свᲂѧ̀ вᲂз̾веселѝ , и҆ тᲂржествᲂва́ти ᲂу҆стро́и . вели́кїи бо но́въ гра́дъ вельмѝ тᲂбо́ю хва́литсѧ , и҆мѣ́ѧ мо́щи твᲂѧ̀ в̾ себѣ̀ , є҆го́же и҆ сᲂхранѝ ѿ вра́гъ непᲂкᲂлеби́ма . да зᲂве́мъ ти , ра́дꙋисѧ прпⷣбне варлаа́ме ѻ҆́ч҃е на́шъ .

\[з҃\] С=т҃ы́хъ мч҃нкъ л҃г , и҆́же в̾ мелеті́и мꙋ́ченыхъ .= П=рпⷣбнагѡ ѻ҆ц҃а на́шегѡ ла́зарѧ , и҆́же въ галасі́йстѣй гᲂрѣ̀ пᲂсти́вшагᲂсѧ . трᲂпа́рь , мч҃нкѡмъ .= ~Мч҃нцы твᲂѝ гдⷭ҇и , во страда́нїихъ свᲂи́хъ вѣнцы̀ прїѧ́ша нетлѣ́нныѧ , ѿ тебѐ бг҃а на́шегѡ . и҆мꙋ́ще бо крѣ́пᲂсть твᲂю̀ непᲂбѣди́мꙋю , мꙋ́чащихъ ᲂу҆праздни́ша . и҆ сᲂкрꙋши́ша бѣсо́мъ немᲂщна́ѧ шата́нїѧ . тѣ́хъ мл҃твами хрⷭ҇тѐ бж҃е спасѝ дш҃а на́ша . =трᲂпа́рь , прпⷣбнᲂмꙋ . гла́съ , и҃ .= ~Бдѣ́нными мл҃твами , и҆ и҆злїѧ́нїи сле́зъ , сто́лпъ ѡ҆дᲂждѧ́ше . и҆ и҆з̾ глꙋбины̀ вᲂз̾дыха́нїи , во́сто трꙋды̀ расплᲂди́лъ є҆сѝ . и҆ бы́сть па́стырь . всѣ́мъ пᲂдава́ѧ ѡ҆ставле́нїе , прпⷣбне ѻ҆́ч҃е на́шъ ла́заре , мᲂлѝ хрⷭ҇та̀ бг҃а , спасти́сѧ дш҃а́мъ на́шимъ . =кᲂнда́къ , мч҃нкѡмъ . гла́съ , и҃ .= ~Ли́къ мч҃нческїй ꙗ҆́сенъ , по́лкъ свѣтᲂно́сенъ , сᲂше́дъ к̾ на́мъ разꙋ́мнѡ , цр҃кᲂвь дне́сь прᲂсвѣти́лъ є҆́сть чꙋ́дными зарѧ́ми . тѣ́мже пра́зднꙋюще чⷭ҇тнꙋ́ю па́мѧть и҆́хъ , про́симъ ѿ тебѐ млⷭ҇ти сп҃се на́шъ . тѣ́хъ мл҃твами ѿ бѣ́дъ и҆зба́ви на́съ , да пᲂе́мъ ти , а҆ллилꙋ́їѧ . =кᲂнда́къ , прпⷣбнᲂмꙋ . гла́съ , и҃ .= ~И҆́же па́че є҆стества̀ твᲂѧ̀ премꙋ́дре трꙋды̀ и҆ по́двиги , и҆ са́ми ті́и а҆́гг҃ли ви́дѣвше ᲂу҆диви́шасѧ , и҆́хже ра́ди прїѧ́лъ є҆сѝ ѿ́ бг҃а вѣне́цъ . но ꙗ҆́кѡ и҆мѣ́ѧ дерзнᲂве́нїе ко́ гдⷭ҇ꙋ , ѿ всѧ́кихъ на́съ бѣ́дъ спаса́й . да зᲂве́мъ ти , ра́дꙋисѧ ѻ҆́ч҃е ла́заре па́стырю на́шъ .

\[и҃\] =🕃= С=ᲂбо́ръ ст҃а́гѡ а҆рхистрати́га миха́ила , и҆ про́чихъ нбⷭ҇ныхъ си́лъ . трᲂпа́рь . гла́съ , д҃ .= ~Нбⷭ҇ныхъ во́инствъ а҆рхистрати́зи , мо́лимъ вы̀ ны́нѣ мы недᲂсто́йнїи , ꙗ҆́кѡ да ва́шими мл҃твами пᲂкры́ете на́съ кро́вᲂмъ крилꙋ̀ невеще́ственыѧ ва́шеѧ сла́вы . сᲂхранѧ́юще на́съ мᲂлѧ́щихсѧ прилѣ́жнѡ , и҆ вᲂпїю́щихъ ѿ бѣ́дъ и҆зба́вите на́съ , ꙗ҆́кѡ чинᲂнача́льницы вы́шнимъ си́ламъ . =кᲂнда́къ . гла́съ , в҃ .= ~А҆рхистрати́зи бж҃їи , и҆ слꙋгѝ бжⷭ҇твеныѧ сла́вы , а҆́гг҃лѡмъ нача́льницы , и҆ наста́вницы чл҃кѡмъ , пᲂле́знаѧ на́мъ прᲂси́те , и҆ ве́лїѧ млⷭ҇ти , ꙗ҆́кѡ беспло́тнымъ а҆рхистрати́зи .

\[ѳ҃\] С=т҃ы́хъ мч҃нкъ ѻ҆ниси́фᲂра , и҆ пᲂрфи́рїѧ .= П=рпⷣбныѧ мт҃ри на́шеѧ матро́ны . трᲂпа́рь , мч҃нкѡмъ . гла́съ , д҃ .= ~Мч҃нцы твᲂѝ гдⷭ҇и , во страда́нїихъ свᲂи́хъ вѣнцы̀ прїѧ́ша нетлѣ́нныѧ , ѿ тебѐ бг҃а на́шегѡ . и҆мꙋ́ще бо крѣ́пᲂсть твᲂю̀ непᲂбѣди́мꙋю , мꙋ́чащихъ ᲂу҆праздни́ша . и҆ сᲂкрꙋши́ша бѣсо́мъ немᲂщна́ѧ шата́нїѧ . тѣ́хъ мл҃твами хрⷭ҇тѐ бж҃е спасѝ дш҃а на́ша . =трᲂпа́рь , прпⷣбнѣй . гла́съ , и҃ .= ~Ѡ҆ тебѣ̀ мт҃и матро́нᲂ , и҆звѣ́стенъ бы́сть спасе́нїѧ ѻ҆́бразъ . вᲂспрїе́мши бо крⷭ҇тъ пᲂслѣ́дᲂвала є҆сѝ хрⷭ҇тꙋ̀ . твᲂрѧ́щи же и҆ ᲂу҆ча́ше , є҆́же презрѣ́ти пло́ть , прехо́дитъ бᲂ , прилѣжа́ти же ѡ҆ дш҃и , ве́щи без̾сме́ртнѣй . тѣ́мже и҆ со а҆́гг҃лы ра́дꙋетсѧ прпⷣбнаѧ дх҃ъ тво́й . =кᲂнда́къ , прпⷣбнѣй . гла́съ , в҃ . За= любо́вь прпⷣбнаѧ гдⷭ҇ню пло́ти жела́нїе вᲂзненави́дѣ , пᲂще́нїемъ сѝ дх҃ъ прᲂсвѣти́вши . но твᲂи́ми мл҃твами , и҆ прᲂти́вныхъ шата́нїе разᲂрѝ . крѣ́пкѡ бо ѕвѣ́ри пᲂбѣди́ла є҆сѝ . =кᲂнда́къ , мч҃нкѡмъ . гла́съ , в҃ .= ~Мч҃нкъ дво́ица пᲂстрада́вше крѣ́пкѡ , вра́жїю гᲂрды́ню на́ землю низ̾лᲂжи́ша . ѡ҆зари́вшесѧ бл҃гᲂда́тїю несᲂзда́нныѧ трⷪ҇цы сла́внїи , ѻ҆ниси́фᲂре и҆ пᲂрфи́рїе , мᲂлѧ́щесѧ непреста́ннѡ ѡ҆ всѣ́хъ на́съ .

П=рпⷣбныѧ ѳеѡкти́сты , ꙗ҆́же ѿ ле́звы , слꙋ́жба на па́вечерницѣ .=

\[і҃\] С=т҃ы́хъ а҆пⷭ҇лъ ѻ҆лѵ́мба , и҆ рᲂдїѡ́на , и҆ и҆́же с̾ ни́ми . трᲂпа́рь . гла́съ , г҃ .= ~А҆пⷭ҇ли ст҃і́и мᲂли́те млⷭ҇тиваго бг҃а , да грѣхо́въ ѡ҆ставле́нїе пᲂда́стъ дш҃а́мъ на́шимъ . =кᲂнда́къ . гла́съ , в҃ .= ~Бжⷭ҇твенымъ свѣ́тᲂмъ ᲂу҆ма̀ ѡ҆зарѧ́еми , виті́йскаѧ плете́нїѧ мꙋ́дре разᲂри́сте , и҆ ꙗ҆зы́ки всѧ̀ ᲂу҆ло́вльше а҆пⷭ҇ли сла́внїи влⷣцѣ приведо́сте , трⷪ҇цꙋ бжⷭ҇твенꙋю сла́вити наꙋчи́сте .

\[а҃і\] С=т҃ы́хъ мꙋ́ченикъ , ми́ны є҆ги́птѧнина , викто́ра и҆ вике́нтїѧ .= П=рпⷣбнагѡ ѻ҆ц҃а на́шегѡ ѳео́дѡра стꙋди́та . трᲂпа́рь . гла́съ , д҃ .= ~Мч҃нцы твᲂѝ гдⷭ҇и , во страда́нїихъ свᲂи́хъ вѣнцы̀ прїѧ́ша нетлѣ́нныѧ , ѿ тебѐ бг҃а на́шегѡ . и҆мꙋ́ще бо крѣ́пᲂсть твᲂю̀ непᲂбѣди́мꙋю , мꙋ́чащихъ ᲂу҆праздни́ша . и҆ сᲂкрꙋши́ша бѣсо́мъ немᲂщна́ѧ шата́нїѧ . тѣ́хъ мл҃твами хрⷭ҇тѐ бж҃е спасѝ дш҃а на́ша . =трᲂпа́рь , прпⷣбнᲂмꙋ . глаⷭ҇ , и҃ .= ~Правᲂсла́вїю наста́вниче , и҆ бл҃гᲂче́стїѧ ᲂу҆чи́телю и҆ чистᲂтѣ̀ , вселе́ннѣй свѣти́льниче , и҆́нᲂчествꙋющимъ бг҃ᲂдх҃нᲂве́ннᲂе ᲂу҆дᲂбре́нїе , ѳео́дѡре премꙋ́дре . ᲂу҆че́нїемъ бо свᲂи́ми всѧ̀ прᲂсвѣти́лъ є҆сѝ , цѣвни́це дх҃о́внаѧ , мᲂлѝ хрⷭ҇та̀ бг҃а спасти́сѧ дш҃а́мъ на́шимъ . =кᲂнда́къ . гла́съ , д҃ .= ~Ѿ во́инства и҆схи́тивъ тлѣ́ннагѡ , и҆ са́на нбⷭ҇нагѡ прича́стника пᲂказа́ тѧ хрⷭ҇то́съ бг҃ъ , страстᲂте́рпче ми́нᲂ , и҆́же мч҃нкѡмъ неꙋвѧда́емыи вѣне́цъ . =дрꙋгі́и , кᲂнда́къ . гла́съ , д҃ .= ~И҆́же сла́вѣ гдⷭ҇и , и҆ всѣ́хъ сᲂдѣ́телю , ты̀ въ ми́рѣ ꙗ҆ви́лъ є҆сѝ ᲂу҆краше́ныхъ дᲂбрᲂдѣ́тельми страстᲂте́рпцы и҆ мꙋ́ченики , да и҆́мꙋтъ непᲂбѣди́мꙋю пᲂбѣ́дꙋ . =кᲂнда́къ , прпⷣбнᲂмꙋ . гла́съ , в҃ .= ~По́стническᲂе и҆ равнᲂа́гг҃льнᲂе житїѐ свᲂѐ страда́льческими ᲂу҆краси́лъ є҆сѝ бᲂре́ньми . и҆ а҆́гг҃лѡмъ сᲂвсе́льникъ бг҃ᲂбл҃же́нне ꙗ҆ви́сѧ ѳео́дѡре . с̾ ни́ми же хрⷭ҇та̀ бг҃а мᲂлѝ непреста́ннѡ ѡ҆ всѣ́хъ на́съ .

=🕂= С=т҃а́гѡ и҆ бл҃же́ннагѡ маѯи́ма , хрⷭ҇та̀ ра́ди ᲂу҆ро́дивагѡ , мᲂско́вскагѡ чꙋдᲂтво́рца . трᲂпа́рь . гла́съ , є҃ .= ~Нагᲂто́ю тѣле́снᲂю и҆ терпѣ́нїемъ , ѡ҆бнажи́лъ є҆сѝ вра́жїе кᲂва́рствᲂ . ѡ҆блича́ѧ непᲂдо́бнᲂе дѣѧ́нїе , ѕѣ́льнѣ стра́ждꙋщи со́лнечныи ва́ръ , и҆ нꙋ́жныѧ вели́кїѧ стꙋ́дени . и҆ мра́за и҆ ѻ҆гнѧ̀ нечꙋ́ѧше , бж҃їею по́мᲂщїю пᲂкрыва́емь маѯи́ме премꙋ́дре . ѡ҆ вѣ́рнѡ твᲂрѧ́щихъ па́мѧть твᲂю̀ че́стнѡ , и҆ ᲂу҆се́рднѡ притека́ющихъ к̾ ра́цѣ мᲂще́й твᲂи́хъ , мᲂлѝ и҆зба́витисѧ ѿ бѣ́дъ , и҆ паде́нїѧ и҆збѣжа́ти . =кᲂнда́къ . глаⷭ҇ , в҃ .= ~Вы́шнїѧ красᲂты̀ жела́ѧ , ни́жнїѧ сла́дᲂсти , тѣле́снаѧ ни во что́же вмѣни́лъ є҆сѝ , нестѧжа́нїемъ сꙋ́етнагѡ ми́ра . а҆́гг҃льскᲂе житїѐ прᲂхᲂдѧ̀ скᲂнча́сѧ , маѯи́ме бл҃же́нне . с̾ни́ми же хрⷭ҇та̀ бг҃а мᲂлѝ , непреста́ннѡ ѡ҆ всѣ́хъ на́съ .

\[в҃і\] И҆́=же во ст҃ы́хъ ѻ҆ц҃а на́шегѡ і҆ѡа́нна млⷭ҇тивагѡ а҆рхїє҆пкⷭ҇па а҆леѯа́ндрскагѡ .= П=рпⷣбнагѡ ѻ҆ц҃а на́шегѡ ни́ла . трᲂпа́рь . гла́съ , и҃ . Въ= терпѣ́нїи свᲂе́мъ стѧжа́лъ є҆сѝ мздꙋ̀ свᲂю̀ ѻ҆́ч҃е прпⷣбне і҆ѡа́нне , в̾ мл҃твахъ непреста́ннѡ терпѧ̀ . ни́щихъ вᲂзлюби́въ , и҆ си́хъ ᲂу҆дᲂво́лилъ є҆сѝ . но мᲂли́сѧ хрⷭ҇тꙋ̀ бг҃ꙋ і҆ѡа́нне бл҃же́нне спасти́сѧ дш҃а́мъ на́шимъ . =трᲂпа́рь , прпⷣбнᲂмꙋ . гла́съ , и҃ .= ~Слеза́ми твᲂи́хъ и҆сто́чникъ пꙋсты́ни без̾пло́днᲂе напᲂи́лъ є҆сѝ , и҆ є҆́же и҆з̾ глꙋбины̀ вᲂздыха́ньми во́сто трꙋды̀ расплᲂди́лъ є҆сѝ . и҆ бы́сть свѣти́льникъ вселе́ннѣй , сїѧ́ѧ чꙋдесы̀ , ни́ле ѻ҆́ч҃е на́шъ , мᲂлѝ хрⷭ҇та̀ бг҃а , спасти́сѧ дш҃а́мъ на́шимъ . =кᲂнда́къ . гла́съ , в҃ .= ~Бᲂга́тство свᲂѐ растᲂчи́лъ є҆сѝ ни́щимъ , и҆ нбⷭ҇нᲂе бᲂга́тство нн҃ѣ прїѧ́тъ і҆ѡа́нне премꙋ́дре . сегѡ̀ ра́ди вси́ тѧ пᲂчита́емъ сᲂверша́юще па́мѧть твᲂю̀ , млⷭ҇ти тезᲂимени́те . =кᲂнда́къ , прпⷣбнᲂмꙋ . гла́съ , в҃ .= ~Чистᲂто́ю дш҃е́внᲂю бжⷭ҇твенѡ вᲂѡ҆рꙋжи́всѧ , и҆ непреста́ннꙋю мл҃твꙋ ꙗ҆́кѡ кᲂпїѐ в̾ рꙋцѣ̀ и҆мѣ́ѧ , крѣ́пкѡ с̾прᲂбо́лъ є҆сѝ бѣсо́вскаѧ ѡ҆пᲂлче́нїѧ , ни́ле ѻ҆́ч҃е на́шъ . мᲂлѝ хрⷭ҇та̀ бг҃а непреста́нно ѡ҆ всѣ́хъ на́съ .

\[г҃і\] =🕂= И҆́=же во ст҃ы́хъ ѻ҆ц҃а на́шегѡ і҆ѡа́нна златᲂꙋ́стагѡ , а҆рхїє҆пкⷭ҇па кᲂнстанти́на гра́да . трᲂпа́рь . гла́съ , и҃ .= ~Ѿ ᲂу҆́стъ твᲂи́хъ ꙗ҆́кᲂже свѣтᲂлꙋ́чнаѧ зарѧ̀ вᲂсїѧ̀ , бг҃ᲂмъ да́ннаѧ тѝ бл҃гᲂда́ть , вселе́ннꙋю прᲂсвѣща́ѧ . несребрᲂлю́бно сᲂкро́вище ми́рᲂви пᲂлᲂжѝ , но высᲂтꙋ̀ на́мъ смиренᲂмꙋ́дрїѧ пᲂказа̀ , и҆ свᲂи́ми слᲂвесы̀ наказꙋ́ѧ , ѻ҆́ч҃е і҆ѡа́нне ѕлатᲂꙋ́сте , мᲂлѝ сло́ва хрⷭ҇та̀ бг҃а спасти́сѧ дш҃а́мъ на́шимъ . =кᲂнда́къ . гла́съ , ѕ҃ .= ~Снб҃съ прїе́мъ бжⷭ҇твенꙋю бл҃гᲂда́ть , и҆ свᲂи́ми ᲂу҆стна́ми всѣ́хъ наꙋча́ѧ , пᲂкланѧ́тисѧ въ трⷪ҇цѣ є҆ди́нᲂмꙋ бг҃ꙋ , і҆ѡа́нне златᲂꙋ́сте всебл҃же́нне прпⷣбне . дᲂсто́йнѡ хва́лимъ тѧ , є҆си́ бо наста́вникъ , ꙗ҆́кѡ бжⷭ҇твенаѧ ꙗ҆влѧ́ѧ .

\[д҃і\] 🕃 С=т҃а́гѡ и҆ всехва́льнагѡ а҆пⷭ҇ла фили́ппа . трᲂпа́рь . гла́съ , г҃ .= ~А҆пⷭ҇ле ст҃ы́и фили́ппе , мᲂлѝ млⷭ҇тиваго бг҃а , да грѣхо́въ ѡ҆ставле́нїе пᲂда́стъ дш҃а́мъ на́шимъ . =кᲂнда́къ . гла́съ , и҃ .= ~ᲂу҆чени́къ и҆ дрꙋ́гъ тво́й хрⷭ҇тѐ и҆ пᲂд̾ража́тель стрⷭ҇те́мъ твᲂи́мъ вселе́ннѣй бг҃а тѧ̀ прᲂпᲂвѣ́да , бг҃ᲂгла́сныи фили́ппъ . тᲂгѡ̀ мᲂли́твами ѿ вра́гъ без̾зако́нныхъ , цр҃квь и҆ лю́ди твᲂѧ̀ бцⷣы ра́ди сᲂблюдѝ , є҆ди́не мнᲂгᲂмлⷭ҇тиве .

=🕂= И҆́=же во ст҃ы́хъ ѻ҆ц҃а на́шегѡ григо́рїѧ , а҆рхїє҆пкⷭ҇па сᲂлꙋ́нскагѡ . трᲂпа́рь . гла́съ , и҃ .= ~Правᲂсла́вїю наста́вниче , ст҃лемъ ᲂу҆краше́нїе , бг҃ᲂсло́вцемъ пᲂбо́рниче непᲂбѣди́мыи , григо́рїе чꙋдᲂтво́рче , сᲂлꙋ́ню вели́каѧ пᲂхвала̀ , прᲂпᲂвѣ́дниче бл҃гᲂда́ти , мᲂлѝ хрⷭ҇та̀ бг҃а спасти́сѧ дш҃а́мъ на́шимъ . =кᲂнда́къ . гла́съ , и҃ .= ~Премꙋ́дрᲂсти сщ҃е́нныи и҆ бжⷭ҇твеныи ѻ҆рга́нъ , бг҃ᲂсло́вїѧ свѣ́тлꙋю сᲂгла́снѡ трꙋбꙋ̀ , вᲂспѣва́емъ тѧ̀ григо́рїе бг҃ᲂгл҃иве . но ꙗ҆́кѡ ᲂу҆́мнѣ , пе́рвᲂмꙋ ᲂу҆мꙋ̀ ны́нѣ пред̾стᲂѧ̀ , к̾ тᲂмꙋ̀ ᲂу҆́мъ на́шъ ѻ҆́ч҃е наста́ви . ꙗ҆́кѡ да зᲂве́мъ тѝ , ра́дꙋйсѧ прᲂпᲂвѣ́дниче бл҃гᲂда́ти .

\[є҃і\] С=т҃ы́хъ мч҃нкъ и҆ и҆спᲂвѣ́дникъ , гꙋ́рїѧ , самѡ́на , и҆ а҆ви́ва . трᲂпа́рь . гла́съ , є҃ .= ~Чꙋдеса̀ ст҃ы́хъ мч҃нкъ стѣ́нꙋ неразᲂри́мꙋ на́мъ дарᲂва̀ хрⷭ҇тѐ бж҃е тѣ́хъ мл҃твами сᲂвѣ́ты ꙗ҆зы́кѡмъ разᲂрѝ , и҆ црⷭ҇ствїѧ ски́петры ᲂу҆твердѝ , ꙗ҆́кѡ є҆ди́нъ бл҃гъ и҆ чл҃кᲂлю́бецъ . =кᲂнда́къ . гла́съ , в҃ .= ~Ѿ высᲂты̀ бжⷭ҇твеныѧ мꙋ́дрїи бл҃гᲂда́ть вᲂспрїе́мше , сꙋ́щимъ в̾ напа́стѣхъ ѿра́днѡ пред̾стᲂитѐ всехва́льнїи . тѣ́мже ѻ҆трᲂкᲂви́цꙋ ст҃і́и ѿ сме́рти го́рькїѧ и҆зба́висте . вы́ бо є҆стѐ вᲂи́стинꙋ є҆де́сꙋ сла́ва , и҆ ми́рꙋ ра́дᲂсть .

\[ѕ҃і\] 🕃 С=т҃а́гѡ а҆пⷭ҇ла и҆ є҆ѵⷢ҇али́ста матѳе́ѧ . трᲂпа́рь . гла́съ , г҃ .= ~А҆пⷭ҇ле ст҃ы́и матѳе́е , мᲂлѝ ми́лᲂстиваго бг҃а , да грѣхо́въ ѡ҆ставле́нїе пᲂда́стъ дш҃а́мъ на́шимъ . =кᲂнда́къ . гла́съ , в҃ .= ~Мыта́рскᲂе и҆́го ѿве́рглъ , пра́вды и҆́го вᲂспрїѧ́лъ є҆сѝ , и҆ пᲂказа́сѧ кꙋпе́цъ предо́брыи , бᲂга́тство прїе́мъ є҆́же с̾ вы́ше премꙋ́дрᲂсть . ѿ ню́дꙋ же прᲂпᲂвѣ́да и҆́стиннᲂе сло́вᲂ . и҆ лѣни́выхъ вᲂз̾дви́глъ є҆сѝ дш҃а написа́въ ча́съ сꙋ́дныи .

=🕂= С=т҃а́гѡ сщ҃еннᲂмꙋ́ченика ѵ҆па́тїѧ , є҆пкⷭ҇па га́нгрьскагѡ . трᲂпа́рь . гла́съ , д҃ .= ~И҆з̾вᲂле́нїемъ бжⷭ҇твенагѡ ра́зꙋма впери́въ ᲂу҆́мъ сво́й в̾ нбⷭ҇ныѧ ѻ҆би́тели . и҆ равнᲂа́гг҃лѡмъ житїѐ пᲂжи́въ на землѝ . сегѡ̀ ра́ди мч҃нїѧ красᲂты̀ вѣне́цъ на свᲂе́мъ версѣ̀ ᲂу҆тверди́въ , сщ҃еннᲂмч҃нче ѵ҆па́тїе , мᲂлѝ хрⷭ҇та̀ бг҃а спасти́сѧ дш҃а́мъ на́шимъ . =кᲂнда́къ . гла́съ , в҃ .= ~Ри́мскᲂмꙋ ѻ҆те́чествꙋ свѣти́льникъ , бг҃ᲂза́рными лꙋча́ми кᲂнцы̀ свѣтѧ̀ . ны́нѣ прᲂсвѣтѝ твᲂѐ пра́зднество пᲂю́щїѧ ѵ҆па́тїе , прᲂсѧ̀ свы́ше ми́ра и҆ грѣхо́въ ѡ҆ставле́нїѧ . мл҃твами защити́ ны ѵ҆па́тїе мнᲂгᲂстрада́льне .

\[з҃і\] 🕃 И҆́=же во ст҃ы́хъ ѻ҆ц҃а на́шегѡ григо́рїѧ чꙋдᲂтво́рца . трᲂпа́рь . гла́съ , и҃ . Въ= мᲂли́твахъ бо́дрствꙋѧ , чꙋде́съ дѣѧ́нїю прилѣжа̀ , тезᲂимени́та стѧжа́въ и҆справле́нїѧ . но мᲂли́сѧ хрⷭ҇тꙋ̀ бг҃ꙋ ѻ҆́ч҃е григо́рїе прᲂсвѣтѝ дш҃а на́ша , да не кᲂгда̀ ᲂу҆́снемъ в̾ сме́рть . =кᲂнда́къ . гла́съ , в҃ .= ~Чꙋде́съ мно́гихъ прїе́мъ ѿ бг҃а дѣ́йствᲂ , зна́меньми стра́шными бѣ́сы ᲂу҆страши́лъ є҆сѝ . и҆ недꙋ́ги ѿгна́лъ є҆сѝ ѿ чл҃къ премꙋ́дре григо́рїе . чꙋдᲂтво́рецъ же и҆менꙋ́ешисѧ , зва́нїе ѿ дѣ́лъ прїе́мъ .

=🕂= П=рпⷣбнагѡ ѻ҆ц҃а на́шегѡ ни́кѡна чꙋдᲂтво́рца , ᲂу҆ченика̀ ст҃а́гѡ се́ргїѧ . трᲂпа́рь . гла́съ , а҃ .= ~Пᲂслꙋша́нїю до́брыи рачи́тель бы́въ , прпⷣбне ни́кѡне приснᲂпа́мѧтне . цр҃кᲂвь бо прекраснꙋ̀ ст҃ы́ѧ трⷪ҇цы , в̾ пᲂхвалꙋ̀ ѻ҆ц҃ꙋ свᲂемꙋ̀ вᲂз̾дви́же . тѣ́мже и҆ мы̀ ча́да твᲂѧ̀ любо́вїю вᲂпїе́мъ тѝ , сла́ва да́вшемꙋ ти крѣ́пᲂсть , сла́ва вѣнча́вшемꙋ тѧ̀ . сла́ва дѣ́ющемꙋ тᲂбо́ю всѣ́мъ и҆сцѣле́нїе . =кᲂнда́къ . гла́съ , д҃ .= ~Дх҃о́внᲂмꙋ сѝ настᲂѧ́телю ѻ҆́ч҃е ни́кѡне всѧ́чески прилѣпи́всѧ , и҆ ѿ негѡ̀ наставлѧ́емь во все́мъ хрⷭ҇то́ви пᲂрабо́тивсѧ . и҆́нᲂкѡмъ бы́сть чинᲂнача́льникъ , и҆ прпⷣбнымъ сᲂжи́тель . съ ни́ми же хрⷭ҇та̀ бг҃а мᲂлѝ непреста́ннѡ ѡ҆ всѣ́хъ на́съ .

\[и҃і\] С=т҃ы́хъ мч҃нкъ платѡ́на и҆ рѡма́на . трᲂпа́рь . гла́съ , д҃ .= ~Страстьмѝ ст҃ы́хъ ꙗ҆́же по тебѣ̀ прїѧ́ша , ᲂу҆мᲂле́нъ бꙋ́ди гдⷭ҇и , и҆ всѧ̀ на́ша бᲂлѣ́зни и҆ стрⷭ҇ти и҆сцѣлѝ , чл҃кᲂлю́бче мо́лимъ тѧ̀ . =кᲂнда́къ . гла́съ , г҃ .= ~Ст҃а́ѧ па́мѧть твᲂѧ̀ вселе́ннꙋю весели́тъ , сᲂзыва́ющи вѣ́рныѧ всѧ̀ в̾ честны́и хра́мъ тво́й . и҆дѣ́же ны́нѣ ра́дᲂстїю сᲂвᲂкꙋ́пльшесѧ , пᲂе́мъ в̾ пѣ́снехъ и҆ свѣ́тло стѣхъ платѡ́не , и҆ вᲂпїе́мъ ти , ꙗ҆зы́ческагѡ наше́ствїѧ , и҆зба́ви гра́дъ сво́й ст҃е .

\[ѳ҃і\] С=т҃а́гѡ прᲂро́ка а҆вдѣ́ѧ . а҆ллилꙋ́їѧ .=

С=т҃а́гѡ мꙋ́ченика варлаа́ма . трᲂпа́рь , мч҃нкꙋ . гла́съ , д҃ .= ~Мч҃нкъ тво́й гдⷭ҇и варлаа́мъ во страда́нїи свᲂе́мъ вѣне́цъ прїѧ́тъ нетлѣ́нныи ѿ тебѐ бг҃а на́шегѡ . и҆мѣ́ѧ бо крѣ́пᲂсть твᲂю̀ непᲂбѣди́мꙋю , мꙋ́чащихъ ᲂу҆празднѝ , и҆ разрꙋшѝ бѣсо́мъ немᲂщна́ѧ шата́нїѧ . тᲂгѡ̀ мл҃твами хрⷭ҇тѐ бж҃е спасѝ дш҃а на́ша . =кᲂнда́къ , мч҃нкꙋ . гла́съ , д҃ .= ~Ꙗ҆ви́сѧ преꙋдивле́нъ крѣ́пᲂстїю , всесᲂжже́нїѧ лива́нъ бл҃гᲂꙋха́ненъ , себѐ принесѐ же́ртвꙋ хрⷭ҇то́ви , и҆ вѣне́цъ по́чести прїи́мъ варлаа́ме , прⷭ҇нѡ мᲂлѝ заны̀ страда́льче .

=🕂= П=рпⷣбныхъ ѻ҆ц҃ъ на́шихъ , варлаа́ма пꙋсты́нника , і҆ѡаса́фа цр҃е́вича , вели́кїѧ и҆нді́и . трᲂпа́рь , ѻ҆́бщїи . гла́съ , д҃ .= ~Ѿ дх҃о́внагѡ наста́вника наꙋчи́всѧ цр҃ю і҆ѡаса́фе бг҃а пᲂзна́лъ є҆сѝ . кр҃ще́нїемъ прᲂсвѣти́всѧ , лю́ди к̾ вѣ́рѣ ѡ҆братѝ . и҆ ѻ҆ц҃ꙋ свᲂемꙋ̀ ѿ кꙋпѣ́ли прїи́мникъ бы́въ . црⷭ҇тво ѡ҆ста́вль , пꙋсты́ню дᲂсти́же . и҆ в̾ не́й трꙋдᲂлю́бне пᲂд̾виза́сѧ . мᲂлѝ хрⷭ҇та̀ бг҃а со ᲂу҆чи́телемъ сѝ варлаа́мᲂмъ , спасти́сѧ дш҃а́мъ на́шимъ . =трᲂпа́рь , варлаа́мꙋ . гла́съ , и҃ .= ~Сле́зъ твᲂи́хъ и҆сто́чники , пꙋсты́ни без̾пло́днᲂе напᲂи́лъ є҆сѝ , и҆ є҆́же и҆з̾ глꙋбины̀ вᲂз̾дыха́ньми , во́сто трꙋды̀ ᲂу҆плᲂдᲂнᲂси́лъ є҆сѝ . и҆ бы́сть свѣти́льникъ вселе́ннѣй , сїѧ́ѧ чꙋдесы̀ варлаа́ме ѻ҆́ч҃е на́шъ . мᲂлѝ хрⷭ҇та̀ бг҃а , спасти́сѧ дш҃а́мъ на́шимъ . =трᲂпа́рь , і҆ѡаса́фꙋ . гла́съ , д҃ .= ~И҆́з̾чрева мт҃рьнѧ прекра́снᲂе вселе́нїе бы́сть ст҃а́гѡ дх҃а , пресла́вне і҆ѡаса́фе , и҆ ѿ бл҃же́ннагѡ варлаа́ма , без̾цѣ́нный би́серъ хрⷭ҇та̀ в̾ срⷣцы свᲂе́мъ прїѧ́лъ є҆сѝ , и҆ бжⷭ҇твенымъ креще́нїемъ , и҆нді́ю прᲂсвѣти́лъ є҆сѝ . ѻ҆те́ческᲂе же нече́стїе и҆спра́вль , приведѐ є҆гѡ̀ ѿ тмы̀ к̾ свѣ́тꙋ бг҃ᲂразꙋ́мїѧ . и҆ ѡ҆ста́вивъ тлѣ́ннᲂе на землѝ црⷭ҇твᲂ , пꙋсты́ню же дᲂсти́глъ , и҆ свᲂегѡ̀ ᲂу҆чи́телѧ . тѣ́мже на́ нб҃сѣхъ ѿ живᲂнача́льныѧ трⷪ҇цы вѣнце́мъ црⷭ҇кимъ вѣнча́сѧ , мᲂлѝ ѡ҆ на́съ и҆́же чтꙋ́щихъ чⷭ҇тнꙋ́ю твᲂю̀ па́мѧть . =кᲂнда́къ , варлаа́мꙋ . гла́съ , ѕ҃ .= ~Ѿ ́мира кры́ѧсѧ , в̾ пꙋсты́ни пᲂжи́лъ є҆сѝ дᲂстᲂчꙋ́дне варлаа́ме , но хрⷭ҇то́съ тѧ̀ пᲂказа̀ и҆нді́ѡмъ , ꙗ҆́кѡ свѣ́тъ сїѧ́ющъ на свѣ́щницѣ мы́сленѣмъ . тѣ́мъ к̾ себѣ̀ привлечѐ сщ҃е́ннагѡ ти тече́нїѧ , любве́ника і҆ѡаса́фа премꙋ́драгѡ црⷭ҇кагѡ ко́рене ѻ҆́трасль . и҆ с̾ ни́мъ в̾ го́рнѣмъ і҆єрⷭ҇ли́мѣ живѧ̀ , жела́емыѧ дᲂбро́ты красо́тъ зрѧ́ща ст҃ы́ѧ трⷪ҇цы . ю҆́же ѡ҆ на́съ мᲂли́та , пᲂчита́ющихъ ва́ю па́мѧть . =кᲂнда́къ , і҆ѡаса́фꙋ . гла́съ , и҃ .= ~Вѣ́дыи твᲂѐ и҆з̾ младе́нства бл҃го́е и҆звᲂле́нїе , і҆ѡаса́фе є҆ди́нъ сердцевѣ́децъ бг҃ъ . и҆́бо ѿ црⷭ҇твїѧ земна́гѡ во и҆́нᲂческᲂе пребыва́нїе приведы́и тѧ̀ , вели́кᲂмꙋ варлаа́мꙋ пᲂслѣ́дᲂвати спᲂдо́би , с̾ ни́мже ны́нѣ го́рнїи і҆єрⷭ҇ли́мъ всесвѣ́тлыи ѻ҆те́чество и҆мѣ́ѧ . жела́емыѧ дᲂбро́ты , краснѡ̀ наслажда́ѧсѧ ст҃ы́ѧ трⷪ҇цы . мо́лимъ тѧ̀ црⷭ҇каѧ красᲂтᲂ̀ , пᲂмина́й на́съ вѣ́рᲂю чтꙋ́щихъ тѧ̀ .

\[к҃\] 🕃 П=ред̾пра́зднествᲂ , и҆́же в̾ цр҃квь в̾веде́нїѧ прест҃ы́ѧ бцⷣы . трᲂпа́рь , преⷣпраⷥ . гла́с̾ , д҃ .= ~Ра́дᲂсть пред̾ѡ҆брꙋча́етъ дне́сь а҆́нна на́мъ , печа́ли премѣне́нїе , пло́дъ прᲂзѧ́бши є҆ди́нꙋ прⷭ҇нѡ дв҃ꙋю , ю҆́же приво́дитъ мᲂли́твы и҆спᲂлнѧ́ющи , дне́сь ра́дꙋющисѧ в̾ цр҃квь гдⷭ҇ню . ꙗ҆́кѡ вᲂи́стинꙋ цр҃кᲂвь бж҃їѧ сло́ва , и҆ мт҃рь чⷭ҇тꙋю . =кᲂнда́къ , преⷣпраⷥ . гла́съ , д҃ .= ~Весе́лїѧ дне́сь вселе́ннаѧ и҆спо́лнисѧ всѧ̀ , в̾ бл҃гᲂнаро́читѣмъ пра́здницѣ бцⷣы , зᲂвꙋ́щи , та̀ є҆́сть сѣ́нь нбⷭ҇наѧ .

=🕂= П=рпⷣбнагѡ ѻ҆ц҃а на́шегѡ григо́рїѧ декапᲂли́та .= И҆́=же во ст҃ы́хъ ѻ҆ц҃а на́шегѡ про́кла , патрїа́рха кᲂнстанти́на гра́да . трᲂпа́рь , ѻ҆́бщїи . гла́съ , д҃ .= ~Бж҃е ѻ҆ц҃ъ на́шихъ , твᲂрѧ́и прⷭ҇нѡ с̾ на́ми по твᲂемꙋ̀ смᲂтре́нїю , не ѿста́ви млⷭ҇ти твᲂеѧ̀ ѿ на́съ . но тѣ́хъ мл҃твами въ смире́нїи ᲂу҆стро́й живо́тъ на́шъ . =трᲂпа́рь , григо́рїю . гла́съ , г҃ .= ~Ѻ҆́бразъ бы́сть вᲂздержа́нїѧ , бжⷭ҇твенымъ дх҃ᲂмъ всѧ̀ прᲂсвѣти́въ . правᲂвѣ́рїѧ тече́нїе сᲂверши́лъ є҆сѝ . ᲂу҆че́нїемъ ми́ра прᲂсвѣти́лъ є҆сѝ , и҆ ѕлᲂвѣ́рныхъ ѡ҆бличи́лъ є҆сѝ смы́слы . ѻ҆́ч҃е прпⷣбне григо́рїе хрⷭ҇та̀ бг҃а мᲂлѝ , дарᲂва́ти на́мъ ве́лїю млⷭ҇ть . =трᲂпа́рь , про́клꙋ . гла́съ , д҃ .= ~И҆́же бжⷭ҇твенымъ зача́ла премꙋ́дрᲂсти стра́хᲂмъ гдⷭ҇нимъ ᲂу҆тве́рждьсѧ , ѿ тꙋ́дꙋ сщ҃е́нными вᲂсхᲂжде́нїи взы́де во ᲂу҆чени́чество златᲂꙋ́стꙋ . ст҃льскагѡ тᲂгѡ̀ престо́ла дᲂсто́инъ бы́въ чистᲂты̀ дᲂбро́тами , а҆пⷭ҇льскимъ пра́вилᲂмъ себѐ вᲂѡ҆брази́въ . не себѣ̀ живы́и , но хрⷭ҇то́ви и҆ ста́дꙋ свᲂемꙋ̀ . тѣ́мъ в̾ нетлѣ́нныи живо́тъ а҆пⷭ҇льски всели́сѧ ст҃лю про́кле . мᲂлѝ хрⷭ҇та̀ бг҃а спасти́сѧ дш҃а́мъ на́шимъ . =кᲂнда́къ , григо́рїю . гла́съ , г҃ .= ~Свѣ́тлᲂе тѧ̀ сл҃нце цр҃кви пᲂзнава́етъ , дᲂбрᲂдѣ́телей красᲂта́ми и҆ и҆сцѣле́нїи лꙋча́ми всѣ́хъ прᲂсвѣща́ѧ хрⷭ҇то́въ ᲂу҆го́дниче . тѣ́мже пра́зднꙋемъ честнꙋ́ю па́мѧть твᲂю̀ , и҆ пᲂчита́емъ по́двиги твᲂѧ̀ , всебл҃же́нне ѻ҆́ч҃е премꙋ́дре григо́рїе . =кᲂнда́къ , про́клꙋ . гла́съ , и҃ .= ~Всечестна́гѡ ст҃лѧ , црⷭ҇кагѡ гра́да престо́лъ ᲂу҆краси́вшагѡ и҆ сᲂкро́вищемъ без̾цѣ́ннымъ тᲂгѡ̀ ѡ҆бᲂга́щшагѡ , пречестны́ми мᲂщмѝ златᲂꙋ́стᲂвыми , и҆́мже сло́во живо́тно стѧжа̀ , прᲂсвѣща́ѧ вѣ́рнѡ чтꙋ́щїѧ є҆гѡ̀ , пѣ́сньми пᲂхвале́нїѧ тᲂгѡ̀ ра́дᲂстно ᲂу҆бл҃жи́мъ зᲂвꙋ́ще , ра́дꙋисѧ а҆рхїере́ю ѻ҆́ч҃е сщ҃е́нныи .

=\[к҃а\] 🕀= В=веде́нїе въ цр҃кᲂвь , прест҃ы́ѧ влⷣчцы на́шеѧ бцⷣы и҆ прⷭ҇нѡ дв҃ы мр҃і́и . трᲂпа́рь . гла́съ , д҃ .= ~Дне́сь бл҃гᲂвᲂле́нїѧ бж҃їѧ прᲂѡ҆браже́нїе , и҆ чл҃ча спасе́нїѧ прᲂпᲂвѣ́данїе , въ цр҃кви бж҃їи ꙗ҆́снѡ дв҃аѧ ꙗ҆влѧ́етсѧ , и҆ хрⷭ҇та̀ всѣ́мъ бл҃гᲂвѣствꙋ́етъ . то́й и҆ мы̀ велегла́снѡ вᲂзᲂпїе́мъ , ра́дꙋйсѧ смᲂтре́нїѧ зижди́телева и҆спᲂлне́нїе . =кᲂнда́къ . гла́съ , д҃ .= ~Пречⷭ҇таѧ цр҃кви сп҃сᲂва , мнᲂгᲂчⷭ҇тны́и черто́гъ дв҃ца , сщ҃е́ннᲂе сᲂкро́вище сла́вы бж҃їѧ , дне́сь в̾во́дитсѧ въ до́мъ гдⷭ҇нь , бл҃гᲂда́ть сᲂв̾вᲂдѧ́щи дх҃ᲂмъ бжⷭ҇твенымъ . ю҆́же пᲂю́тъ а҆́гг҃ли бж҃їи , та̀ є҆́сть сѣ́нь нбⷭ҇наѧ .

\[к҃в\] С=т҃а́гѡ а҆пⷭ҇ла фїлимѡ́на , и҆ и҆́же с̾ ни́мъ . трᲂпа́рь . гла́съ , г҃ .= ~А҆пⷭ҇ли ст҃і́и мᲂли́те млⷭ҇тиваго бг҃а , да грѣхо́въ ѡ҆ставле́нїе пᲂда́стъ дш҃а́мъ на́шимъ . =кᲂнда́къ . гла́съ , в҃ .= ~Ꙗ҆́кѡ ѕвѣ́зды всесвѣ́тлыѧ , прᲂсвѣща́юща кᲂнцы̀ а҆пⷭ҇лы хрⷭ҇то́вы вᲂсхва́лимъ , фїлимѡ́на сла́внагѡ , и҆ а҆рхи́ппа сщ҃е́ннагѡ , и҆ ѻ҆ни́сима . с̾ ни́ми же и҆ а҆пфі́ю всемꙋ́дрꙋю , вᲂпїю́ще , мᲂли́те непреста́ннѡ ѡ҆ всѣ́хъ на́съ .

=🕂= С=т҃а́гѡ бл҃гᲂвѣ́рнагѡ вели́кагѡ кнѧ́ѕѧ миха́ила тверска́гѡ . трᲂпа́рь . гла́съ , и҃ .= ~Вᲂзвы́сивыи ᲂу҆́мъ сво́й къ бг҃ꙋ , и҆ житїѧ̀ со а҆́гг҃лы вᲂз̾желѣ́лъ є҆сѝ . тлѣ́ннꙋю сла́вꙋ земнꙋ́ю ѡ҆ста́вилъ є҆сѝ бл҃же́нне . пᲂлᲂжи́лъ є҆сѝ дш҃ꙋ свᲂю̀ за́ люди свᲂѧ̀ . вᲂспрїѧ́лъ є҆сѝ вѣне́цъ прᲂти́вꙋ трꙋдо́въ свᲂи́хъ , бг҃ᲂмꙋ́дре миха́иле . мᲂлѝ хрⷭ҇та̀ бг҃а , ѡ҆ чтꙋ́щихъ любо́вїю ст҃ꙋ́ю па́мѧть твᲂю̀ . =кᲂнда́къ . гла́съ , в҃ .= ~Вы́шнихъ и҆ща̀ , и҆ земнꙋ́ю сла́вꙋ презрѣ́въ . и҆ цр҃кᲂвь бж҃їю ѡ҆багри́лъ є҆сѝ свᲂе́ю кро́вїю . за ню́же пᲂстрада́лъ є҆сѝ ст҃е миха́иле . закᲂле́нїе непра́веднᲂе прїи́мъ веселѧ́сѧ . со а҆́гг҃лы пред̾стᲂѧ̀ мᲂлѝ за всѧ̀ ны̀ .

\[к҃г\] И҆́=же во ст҃ы́хъ ѻ҆ц҃а на́шегѡ а҆мѳилѡ́хїѧ , є҆пкⷭ҇па и҆кᲂні́йскагѡ .= И҆́=же во ст҃ы́хъ ѻ҆ц҃а на́шегѡ григо́рїѧ , є҆пкⷭ҇па а҆крага́нскагѡ . трᲂпа́рь . гла́съ , д҃ .= ~Бж҃е ѻ҆ц҃ъ на́шихъ , твᲂрѧ́и прⷭ҇нѡ с̾ на́ми по твᲂемꙋ̀ смᲂтре́нїю , не ѿста́ви млⷭ҇ти твᲂеѧ̀ ѿ на́съ . но тѣ́хъ мл҃твами , в̾ смире́нїи ᲂу҆стро́й живо́тъ на́шъ . =кᲂнда́къ , григо́рїю . гла́съ , и҃ .= ~Ꙗ҆́кѡ дᲂбрᲂдѣ́телемъ ᲂу҆чи́телѧ , и҆ ст҃лемъ ᲂу҆краше́нїе , цр҃кви пᲂю́щи тѧ сла́витъ григо́рїе . мл҃твами твᲂи́ми пᲂда́ждь чтꙋ́щимъ тѧ̀ любо́вїю , дᲂбрᲂдѣ́телемъ и҆справле́нїе , и҆ сᲂбла́знъ и҆збавле́нїе , ꙗ҆́кѡ непᲂбѣди́мъ . =кᲂнда́къ , а҆мѳилѡ́хїю . гла́съ , в҃ .= ~Бжⷭ҇твеныи гро́мъ , и҆ трꙋба̀ дх҃о́внаѧ вѣ́рѣ насади́телю , и҆ ѿсѣка́телю є҆ресе́мъ , ст҃лю а҆мѳилѡ́хїе , трⷪ҇цѣ ᲂу҆го́дниче вели́кїи , со а҆́гг҃лы пред̾стᲂѧ̀ прⷭ҇нѡ , мᲂлѧ́сѧ непреста́ннѡ ѡ҆ всѣ́хъ на́съ .

=🕂= С=т҃а́гѡ бл҃гᲂвѣ́рнагѡ кнѧ́ѕѧ а҆леѯа́ндра не́вскагѡ , и҆ всеѧ̀ рꙋсі́и чꙋдᲂтво́рца . трᲂпа́рь . гла́съ , д҃ .= ~Ꙗ҆́кѡ бл҃гᲂчести́ваго ко́рене , пречⷭ҇тна́ѧ ѿ́расль бы́сть бл҃же́нне а҆леѯа́ндре , ꙗ҆ви́ бо тѧ хрⷭ҇то́съ рꙋ́сстѣй землѝ но́вагѡ чꙋдᲂтво́рца , ꙗ҆́кѡ нѣ́кᲂе сᲂкро́вище пресла́внѡ и҆ бг҃ᲂпрїѧ́тнѡ . тѣ́мъ дне́сь сᲂше́дшесѧ вѣ́рᲂю и҆ любо́вїю , во ѱалмѣ́хъ и҆ пѣ́нїихъ ра́дꙋющесѧ сла́вимъ гдⷭ҇а , да́вшагѡ тѝ бл҃гᲂда́ть и҆сцѣле́нїемъ . є҆го́же мᲂлѝ сᲂхрани́ти гра́дъ се́й , и҆ держа́вѣ сро́дникъ твᲂи́хъ , є҆́же бг҃ᲂꙋго́днѣ бы́ти , и҆ сн҃ᲂво́мъ рꙋ́сскимъ спасти́сѧ . =кᲂнда́къ . гла́съ , и҃ .= ~Ꙗ҆́кѡ ѕвѣздꙋ́ тѧ вᲂсїѧ́вшꙋ рꙋ́сстѣй землѝ дне́сь пᲂчте́мъ . всю́ бо странꙋ̀ сїю̀ чꙋдесы̀ и҆ дᲂбро́тᲂю ѡ҆бᲂгати́въ , прᲂсвѣща́еши вѣ́рᲂю чтꙋ́щихъ па́мѧть твᲂю̀ а҆леѯа́ндре бл҃же́нне . тѣ́мъ вᲂпїе́мъ ти лю́дїе твᲂѝ сꙋ́ще . мᲂлѝ хрⷭ҇та̀ бг҃а , спастѝ ѻ҆те́чествїе твᲂѐ . и҆ всѣ́хъ притека́ющихъ къ ра́цѣ мᲂще́й твᲂи́хъ , и҆ вѣ́рнѡ вᲂпїю́щихъ ти . ра́дꙋисѧ гра́дꙋ на́шемꙋ застꙋпле́нїе .

\[к҃д\] С=т҃ы́ѧ великᲂмч҃нцы є҆катери́ны .= С=т҃а́гѡ мч҃нка меркꙋ́рїѧ . трᲂпа́рь , ст҃ѣ́й . гла́съ , д҃ .= ~Дᲂбрᲂдѣ́тельми ꙗ҆́кѡ лꙋча́ми со́лнечными прᲂсвѣти́ла є҆сѝ невѣ́рныхъ мꙋдрецо́въ . и҆ ꙗ҆́кᲂже пресвѣ́тлаѧ лꙋна̀ хᲂдѧ́щимъ в̾ нᲂщѝ , невѣ́рїѧ тмꙋ̀ ѿгна́ла є҆сѝ . и҆ цр҃цꙋ ᲂу҆вѣ́рила є҆сѝ , бг҃ᲂзва́ннаѧ невѣ́сто бл҃же́ннаѧ є҆катери́нᲂ . вᲂстечѐ в̾ нбⷭ҇ныи черто́гъ , жела́нїе и҆мꙋ́щи к̾ прекра́снᲂмꙋ женихꙋ̀ свᲂемꙋ̀ хрⷭ҇тꙋ̀ . и҆ ѿ негѡ̀ црⷭ҇кимъ вѣнце́мъ вѣнча́сѧ . є҆мꙋ́же со а҆́гг҃лы пред̾стᲂѧ̀ , ѡ҆ на́съ мᲂли́сѧ твᲂрѧ́щихъ всечестнꙋ́ю па́мѧть твᲂю̀ . =трᲂпа́рь , мꙋ́ченикꙋ . гла́съ , д҃ .= ~Мꙋ́ченикъ тво́й гдⷭ҇и меркꙋ́рїй , во страда́нїи свᲂе́мъ вѣне́цъ прїѧ́тъ нетлѣ́нныи ѿ тебѐ бг҃а на́шегѡ . и҆мѣ́ѧ крѣ́пᲂсть твᲂю̀ непᲂбѣди́мꙋю , мꙋча́щихъ ᲂу҆празднѝ , и҆ разрꙋшѝ бѣсо́мъ немᲂщно́е шата́нїе . тᲂгѡ̀ мл҃твами хрⷭ҇тѐ бж҃е спасѝ дш҃а на́ша . =кᲂнда́къ , мч҃нкꙋ . гла́съ , д҃ . Во= бра́нѣхъ непᲂбѣди́магѡ во́ина , и҆ в̾ бѣда́хъ непᲂсты́дна застꙋ́пника , пѣ́сньми меркꙋ́рїѧ ᲂу҆блажи́мъ сла́вѧще . пра́зднꙋющихъ бо па́мѧть є҆гѡ̀ ве́селѡ , ѿ бѣ́дъ и҆збавлѧ́етъ и҆ ско́рбей . =кᲂнда́к̾ , ст҃ѣ́й . гла́съ , г҃ .= ~Виті́йствꙋющи дне́сь є҆катери́на мч҃нца , и҆ виті́ѧмъ ѡ҆бличѝ ᲂу҆мᲂвре́днꙋю є҆́ресь . а҆́гг҃лъ бо с̾нб҃сѐ к̾ то́й прїи́де , си́лꙋ ѿ вы́шнѧгѡ принесѐ ю҆́же прїе́мши мꙋ́жески речѐ , хрⷭ҇то́съ є҆́сть мч҃нкѡмъ пᲂхвала̀ .

=🕂= С=т҃а́гѡ мч҃нка меркꙋ́рїѧ смᲂле́нскагѡ , но́вагѡ чꙋдᲂтво́рца . трᲂпа́рь . гла́съ , д҃ .= ~Мч҃нкъ тво́й гдⷭ҇и меркꙋ́рїи , во страда́нїи свᲂе́мъ вѣне́цъ прїѧ́тъ нетлѣ́нныи , ѿ тебѐ бг҃а на́шегѡ . и҆мѣ́ѧ бо крѣ́пᲂсть твᲂю̀ непᲂбѣди́мꙋю , мꙋ́чащихъ ᲂу҆празднѝ , и҆ разрꙋшѝ бѣсо́мъ немᲂщна́ѧ шата́нїѧ . тᲂгѡ̀ мл҃твами хрⷭ҇тѐ бж҃е спасѝ дш҃а на́ша . =кᲂнда́къ . гла́съ , д҃ .= ~Ꙗ҆ви́сѧ во бранѣ́хъ непᲂбѣди́мъ во́инъ , ѿ ри́млѧнъ ро́дᲂмъ , сынᲂвствᲂ̀ и҆мѣ̀ гра́да смᲂле́нска . ꙗ҆́кѡ бо си́хъ ра́дма нарече́сѧ , ꙗ҆́кѡ ѿ бцⷣы стра́жь крѣ́пᲂкъ пᲂсла́сѧ гра́дꙋ пѣ́сньми меркꙋ́рїѧ ᲂу҆бл҃жи́мъ , пра́зднꙋюще ве́селѡ па́мѧть є҆гѡ̀ . ꙗ҆́кѡ да и҆зба́витъ гра́дъ на́шъ ѿ бѣды̀ ра́тникъ .

\[к҃є\] 🕃 Ѿ=да́нїе пра́здника введе́нїѧ прест҃ы́ѧ бцⷣы . трᲂпа́рь , и҆ кᲂнда́къ , пра́здникꙋ .=

И҆́=же во ст҃ы́хъ ѻ҆ц҃ъ на́шихъ и҆ сщ҃еннᲂмч҃нкъ , кли́мента па́пы ри́мскагѡ , и҆ петра̀ а҆леѯа́ндр̾ скагᲂ . трᲂпа́рь , ѻ҆́бщїи . гла́съ , д҃ .= ~Бж҃е ѻ҆ц҃ъ на́шихъ , твᲂрѧ́и при́снѡ съ на́ми по твᲂемꙋ̀ смᲂтре́нїю , не ѿста́ви млⷭ҇ти твᲂеѧ̀ ѿ на́съ . но тѣ́хъ мл҃твами , в̾ смире́нїи ᲂу҆стро́й живо́тъ на́шъ . =трᲂпа́рь , кли́ментꙋ . гла́съ , д҃ .= ~И҆́же ѿ бг҃а чꙋдᲂдѣ́йствы , пресла́внѡ ᲂу҆дивлѧ́ѧ вселе́нныѧ кᲂнцы̀ ми́ра сщ҃е́нныи страда́льче . па́че бо є҆стества̀ мо́рю сᲂста́вы вᲂда́мъ сᲂдѣва́еши раздѣле́нїе , в̾ честнѣ́й па́мѧти твᲂе́й , всегда̀ притека́ющимъ ᲂу҆се́рднѡ , въ бг҃ᲂзда́ннꙋю ти цр҃кᲂвь къ чꙋде́снымъ мᲂще́мъ , и҆ по всенаро́днᲂмъ хᲂжде́нїи , мо́ре во є҆ди́но тече́нїе чꙋдᲂдѣ́тельнѣ твᲂрѧ̀ кли́менте преди́вный , мᲂлѝ хрⷭ҇та̀ бг҃а спасти́сѧ дш҃а́мъ на́шимъ . =кᲂнда́къ , кли́ментꙋ . гла́съ , в҃ .= ~Бжⷭ҇твенагѡ винᲂгра́да , ꙗ҆́кѡ сщ҃еннᲂѡ҆дѣ́ѧнна лᲂза̀ всѣ́мъ ꙗ҆ви́сѧ , ка́плющи сла́дᲂсть премꙋ́дрᲂсти . и҆ мл҃твами твᲂи́ми всече́стне , да тѝ и҆сткꙋ̀ ꙗ҆́кѡ багрѧни́цꙋ пѣ́снь мы́сленꙋю , кли́менте ст҃е , спасѝ рабы̀ свᲂѧ̀ . =кᲂнда́къ , петрꙋ̀ . гла́съ , г҃ .= ~Правᲂсла́вными пᲂвелѣ́нїи цр҃квь прᲂсвѣти́лъ є҆сѝ , заню́же и҆ пᲂстрада̀ бг҃ᲂбл҃же́нне ѻ҆́ч҃е , а҆́рїѧ ѿстꙋ́пника ѿгна́въ . тѣ́мже ти пречестнꙋ́ю па́мѧть сᲂверша́юще , правᲂсла́внѡ вᲂпїе́мъ , ра́дꙋисѧ пе́тре ка́меню вѣ́ры . =кᲂнда́къ , ѻ҆́бщїи . гла́съ , д҃ .= ~Цр҃кви непᲂкᲂлѣби́маѧ бжⷭ҇твенаѧ забра́ла , и҆ бл҃гᲂвѣ́рїѧ стᲂлпа̀ сꙋ́ща крѣ́пкаѧ , кли́менте прехва́льне , съ бг҃ᲂбл҃же́ннымъ петро́мъ , ва́ю мᲂли́твами сᲂхранѧ́йта на́съ всегда̀ .

\[к҃ѕ\] П=рпⷣбнагѡ ѻ҆ц҃а на́шегѡ а҆лѵ́мпїѧ сто́л пника . трᲂпа́рь . гла́съ , а҃ .= ~Терпѣ́нїѧ сто́лпъ бы́сть , ревнᲂва́въ пра́ѻ҆ц҃емъ прпⷣбне . і҆́ѡвꙋ во страсте́хъ , и҆ і҆ѡ́сифꙋ въ напа́стехъ . и҆ беспло́тныхъ житїѐ и҆мѣ́ѧ в̾ тѣлесѝ а҆лѵ́мпїе ѻ҆́ч҃е на́шъ . мᲂлѝ хрⷭ҇та̀ бг҃а , спасти́сѧ дш҃а́мъ на́шимъ . =кᲂнда́къ . гла́съ , и҃ .= ~Ꙗ҆́кѡ дᲂбрᲂдѣ́телемъ винꙋ̀ , и҆ по́стникѡмъ ᲂу҆дᲂбре́нїе , цр҃кви сла́витъ тѧ дне́сь , и҆ вᲂспѣва́етъ а҆лѵ́мпїе . мл҃твами тѝ пᲂда́ждь , чтꙋ́щимъ любо́вїю до́блести твᲂѧ̀ и҆ бᲂре́нїѧ , лю́тыхъ прегрѣше́нїи ѡ҆ставле́нїе , и҆збавле́нїю тезᲂи҆мени́тыи .

=🕂= Ѡ҆=сщ҃е́нїе цр҃кви ст҃а́гѡ великᲂмꙋ́ченика геѡ́ ргїѧ , и҆́же в̾ кі́евѣ ᲂу҆златы́хъ вра́тъ . трᲂпа́рь . гла́съ , д҃ .= ~Дне́сь бл҃жа́тъ тѧ̀ мирсті́и кᲂнцы̀ , бжⷭ҇твеныхъ чꙋде́съ и҆спо́лншесѧ , и҆ землѧ̀ ра́дꙋетсѧ напи́вшисѧ кро́ве твᲂеѧ̀ . и҆ хрⷭ҇тᲂи҆мени́тїи лю́дїе гра́да кі́ева , ѡ҆сщ҃е́нїемъ бжⷭ҇твенагѡ хра́ма твᲂегѡ̀ , ра́дᲂстїю вᲂз̾весели́шасѧ стрⷭ҇тᲂте́рпче геѡ́ргїе . дѣ́ланїемъ бᲂлѣ́зней твᲂи́хъ , сᲂсꙋ́дъ и҆збра́нъ бы́сть ст҃о́мꙋ дх҃ꙋ , ᲂу҆го́дниче хрⷭ҇то́въ . є҆го́же мᲂлѝ с̾ вѣ́рᲂю ѡ҆ прихᲂдѧ́щихъ во ст҃ы́и тво́й хра́мъ , и҆ прᲂсѧ́щихъ ѡ҆чище́нїѧ грѣхо́въ . и҆ ᲂу҆мири́ти ми́ръ , и҆ спастѝ дш҃а на́ша . =кᲂнда́къ . гла́съ , в҃ .= ~Бл҃гᲂче́стїю вѣнцено́снагѡ мч҃нка , и҆́же на врагѝ пᲂбѣ́дꙋ взе́мшагѡ ѡ҆дᲂлѣ́нїе . сᲂше́дшесѧ вѣ́рᲂю во сщ҃е́нныи хра́мъ є҆гѡ̀ , пᲂхва́лимъ вели́кагѡ мч҃нка геѡ́ргїѧ , є҆го́же бл҃гᲂвᲂлѝ бг҃ъ сᲂзда́тисѧ во́ и҆мѧ є҆гѡ̀ , є҆ди́нъ во ст҃ы́хъ пᲂчива́ѧи .

\[к҃з\] 🕃 С=т҃а́го великᲂмч҃нка і҆а́кᲂва персѧни́на . трᲂпа́рь . гла́съ , д҃ .= ~Мꙋче́нїи стра́ннѡ ᲂу҆жа́сны ми , и҆ до́блестїю терпѣ́нїѧ всѣ́хъ преꙋдиви́лъ є҆сѝ мнᲂгᲂстрада́льче , над̾ кᲂи́мждо сᲂста́вᲂмъ ᲂу҆десѝ рѣ́занїѧ , бл҃гᲂда́рны мᲂльбы̀ преди́внѣ и҆зречѐ гдⷭ҇ви . тѣ́мъ во страда́нїи свᲂе́мъ вѣне́цъ прїе́мъ , к̾ прⷭ҇то́лꙋ взы́де нбⷭ҇наго цр҃ѧ хрⷭ҇та̀ бг҃а і҆а́кѡве . тᲂгᲂ̀ мᲂлѝ спастѝ дш҃а на́ша . =кᲂнда́к̾ . гла́съ , в҃ .= ~Вѣ́рᲂвавъ до́брᲂй сꙋпрꙋ́жницѣ , терпѣ ливᲂдꙋ́шне . и҆ страшна́гѡ сꙋди́ща бᲂѧ́сѧ , пе́рскᲂе пᲂвелѣ́нїе и҆ стра́хъ і҆а́кѡве пᲂплева́лъ є҆сѝ . и҆ пᲂказа́сѧ мч҃нкъ чꙋ́дныи за хрⷭ҇та̀ , пло́ть ꙗ҆́кѡ гро́здъ прᲂрасти́выи , и҆ ꙗ҆́кѡ лᲂза̀ ѡ҆брѣ́заемь . П=рпⷣбнагѡ ѻ҆ц҃а на́шегѡ пала́дїѧ , слꙋ́жба на па́вечерницѣ .=

=🕂= И҆́=же во ст҃ы́хъ ѻ҆ц҃а на́шегѡ і҆а́кѡва є҆пкⷭ҇па , рᲂсто́вскагѡ чꙋдᲂтво́рца . трᲂпа́рь . гла́съ , д҃ .= ~И҆збра́нъ ѿ ю҆́нᲂсти бг҃ᲂви бы́въ , ст҃лю і҆а́кѡве . сегѡ̀ ра́ди а҆рхїере́йства са́нᲂмъ пᲂчте́нъ бы́сть , ᲂу҆па́слъ є҆сѝ лю́ди , и҆́же тебѣ̀ бг҃ᲂмъ в̾рꙋче́нныѧ . тѣ́мже и҆ по преставле́нїи чꙋдесе́мъ дарᲂва́нїѧ ѿ́ бг҃а прїѧ́лъ є҆сѝ , и҆сцѣлѧ́ти разли́чныѧ недꙋ́ги . мᲂлѝ ѡ҆ на́съ сᲂверша́ющихъ чⷭ҇тнꙋ́ю па́мѧть твᲂю̀ , да тебѐ непреста́ннѡ велича́емъ . =кᲂнда́къ . гла́съ , и҃ .= ~Ꙗ҆́кѡ а҆рхїере́ѡмъ сᲂпрⷭ҇то́льникъ , и҆ ст҃лемъ и҆зрѧ́дныи пᲂбо́рникъ бы́лъ є҆сѝ ст҃лю і҆а́кѡве , непреста́ннѡ сᲂхранѧ́й ѻ҆те́чество свᲂѐ , гра́дъ же и҆ лю́ди и҆́же тебѐ вѣ́рᲂю пᲂчита́ющихъ , и҆ честны́мъ мᲂще́мъ твᲂи́мъ кла́нѧющихсѧ . да велегла́снѡ тебѣ̀ вᲂпїе́мъ , ра́дꙋисѧ і҆а́кѡве бг҃ᲂмꙋ́дре .

=🕂= Е҆́=же ѡ҆́ бз҃ѣ бы́вшее зна́менїе , прест҃ы́ѧ влⷣчцы на́шеѧ бцⷣы , въ вели́кᲂмъ нᲂвѣ́градѣ . трᲂпа́рь . гла́съ , д҃ .= ~Ꙗ҆́кѡ неѡ҆бᲂри́мꙋю стѣ́нꙋ и҆ и҆сто́чникъ чꙋде́съ , стѧжа́вше тѧ рабѝ твᲂѝ бцⷣе пречи́стаѧ , сᲂпрᲂти́вныхъ ѡ҆пᲂлче́нїѧ низ̾ лага́емъ . тѣ́мже мо́лимъ тѧ , ми́ръ гра́дꙋ твᲂемꙋ̀ да́рꙋй , и҆ дш҃а́мъ на́шимъ ве́лїю млⷭ҇ть . =кᲂнда́къ . гла́съ , д҃ .= ~Честна́гѡ ѻ҆́браза твᲂегѡ̀ зна́менїе , пра́зднꙋюще лю́дїе твᲂѝ бг҃ᲂрᲂди́тельнице . и҆́мъ же ди́внꙋю пᲂбѣ́дꙋ на сᲂпрᲂти́вныхъ гра́дꙋ твᲂемꙋ̀ дарᲂва́ла є҆сѝ , вѣ́рᲂю взыва́емъ , ра́дꙋисѧ дв҃о хрⷭ҇тїа́нѡмъ пᲂхвалᲂ̀ .

\[к҃и\] 🕃 П=рпⷣбнаго ѻ҆ц҃а на́шего стефа́на но́ваго и҆спᲂвѣ́дника . трᲂпа́рь . гла́съ , д҃ .= ~По́стнически и҆спыта́всѧ на гᲂрѣ̀ , мы́сленаѧ враго́мъ ѡ҆пᲂлче́нїѧ всѧ̀ , ѻ҆рꙋ́жїемъ пᲂгꙋби́лъ є҆сѝ пребл҃же́нне крⷭ҇нымъ . па́ки же къ страда́нїю мꙋ́жески ᲂу҆стреми́всѧ , ᲂу҆би́въ кᲂпрᲂни́ма мече́мъ вѣ́ры . и҆ си́хъ ра́ди ѡ҆бᲂю́дꙋ вѣнча́сѧ ѿ́ бг҃а , прпⷣбно мч҃нче прⷭ҇нѡ па́мѧтне , сла́вныи стефа́не . =кᲂнда́к̾ . гла́съ , г҃ .= ~И҆з̾ непло́дна прпⷣбне ко́рене . вᲂзрастѐ вѣ́твь , первᲂстрада́льцꙋ тезᲂи҆мени́те . и҆́нᲂкѡмъ наста́вникъ вели́къ ѻ҆́ч҃е ꙗ҆ви́сѧ . и҆ ꙗ҆́рᲂсти не ᲂу҆бᲂѧ́всѧ царѧ̀ , нехᲂтѧ́ща хрⷭ҇то́въ честѝ ѻ҆́бразъ . сегѡ̀ ра́ди скᲂнча́сѧ , мч҃нческїи вѣне́цъ прїѧ́тъ стефа́не . М=ч҃нка и҆рина́рха , пᲂе́тсѧ на па́вечерницѣ .=

\[к҃ѳ\] С=т҃а́гѡ мч҃нка парамо́на , а҆ллилꙋ́їѧ .= П=рпⷣбнагѡ ѻ҆ц҃а на́шегѡ а҆ка́кїѧ , и҆́же в̾ лѣ́ствицѣ , пᲂе́тсѧ на па́вечерницѣ .=

\[л҃\] =🕂= С=т҃а́гѡ и҆ всехва́льнагѡ а҆пⷭ҇ла а҆ндре́ѧ первᲂзва́ннагѡ . трᲂпа́рь . гла́съ , д҃ .= ~Ꙗ҆́кѡ а҆пⷭ҇лѡмъ первᲂзва́нныи , и҆ верхо́внᲂмꙋ и҆́стыи бра́тъ , влⷣцѣ всѣ́хъ а҆ндре́е мᲂли́сѧ , ми́ръ вселе́ннѣй дарᲂва́ти , и҆ дш҃а́мъ на́шимъ ве́лїю млⷭ҇ть . =кᲂнда́къ . гла́съ , в҃ .= ~И҆́же мꙋ́жествꙋ тезᲂи҆мени́тагѡ бг҃ᲂгла́сника , и҆ цр҃кви пᲂбо́рника а҆пⷭ҇ла верхо́внагѡ , петро́ва сро́дника вᲂсхва́лимъ , занѐ ꙗ҆́кᲂже тᲂмꙋ̀ дре́вле , и҆ на́мъ ны́нѣ взыва́етъ , прїиди́те ѡ҆брѣто́хᲂмъ жела́емагѡ .

