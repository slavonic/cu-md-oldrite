=мѣ́сецъ а҆́вгꙋстъ .=
{{text_align=center}}

\[а҃\] 🕃 П=рᲂисхᲂже́нїе честна́гѡ и҆ живᲂтво рѧ́щагѡ крⷭ҇та̀ гдⷭ҇нѧ .= И҆ =ст҃ы́хъ мч҃нкъ седьмѝ бра́тїи по́ плᲂти маккаве́й , и҆ ᲂу҆чи́телѧ и҆́хъ є҆леаза́ра , и҆ мт҃ре и҆́хъ сᲂлᲂмѡні́и . трᲂпа́рь . гла́съ , а҃ .= ~Страстьмѝ ст҃ы́хъ ꙗ҆́же по тебѣ̀ прїѧ́ша , ᲂу҆мᲂле́нъ бꙋ́ди гдⷭ҇и , и҆ всѧ̀ на́ша бᲂлѣ́зни и҆ стрⷭ҇ти и҆сцѣлѝ , чл҃кᲂлю́бче мо́лимъ тѧ̀ . =сла́ва , и҆ ны́нѣ . гла́съ , то́йже .= ~Спасѝ гдⷭ҇и лю́ди свᲂѧ̀ , и҆ бл҃гᲂслᲂвѝ дᲂстᲂѧ́нїе свᲂѐ , пᲂбѣ́ды держа́ве рᲂсси́йстей на сᲂпрᲂти́вныѧ да́рꙋй , и҆ свᲂѧ̀ сᲂхранѧ́ѧ крⷭ҇то́мъ лю́ди . =кᲂнда́къ , ст҃ы́мъ . гла́съ , в҃ .= ~Премꙋ́дрᲂсти бж҃їѧ стᲂлпѝ седмᲂчи́сленїи , и҆ бжⷭ҇твенагѡ свѣ́та свѣти́льницы седмᲂсвѣ́щнїи , маккаве́и всемꙋ́дрїи , пре́жде мч҃нкъ вели́цыи мч҃нцы . с̾ ни́ми же всѣ́хъ бг҃ꙋ мᲂли́тесѧ , спасти́сѧ пᲂю́щимъ ва́съ . =кᲂнда́къ . гла́съ , д҃ .= ~Вᲂзнесы́исѧ на́ крⷭ҇тъ во́лею , тезᲂи҆мени́тᲂмꙋ нн҃ѣ гра́дꙋ твᲂемꙋ̀ , щедро́ты твᲂѧ̀ да́рꙋй хрⷭ҇тѐ бж҃е . вᲂзвеселѝ си́лᲂю свᲂе́ю , держа́вꙋ рᲂсси́йскꙋю , пᲂбѣ́ды даѧ̀ є҆́й на сᲂпᲂста́ты . пᲂсо́бїе и҆мꙋ́щꙋ твᲂѐ ѻ҆рꙋ́жїе , ми́рꙋ непᲂбѣди́мꙋю пᲂбѣ́дꙋ .

Въ =сі́и де́нь пра́з̾днꙋемъ всемлⷭ҇тивᲂмꙋ сп҃сꙋ . трᲂпа́рь . гла́съ , и҃ .= ~Свы́шнихъ призира́ѧ , ᲂу҆бо́гїѧ прїе́млѧ , пᲂсѣтѝ на́съ ѡ҆ѕло́бленныѧ грѣхѝ , влⷣко всемлⷭ҇тиве . мл҃твами бцⷣы , да́рꙋй дш҃а́мъ на́шимъ ве́лїю млⷭ҇ть . =кᲂнда́къ . гла́съ , д҃ .= ~Всѧ́кїѧ скве́рны , всемлⷭ҇тивыи сп҃се , а҆́зъ бы́хъ дѣ́латель , и҆ во ѿчаѧ́нїѧ ро́въ впа́дсѧ . но стеню̀ ѿ́ срⷣца , и҆ вᲂпїю̀ к̾ тебѣ̀ сло́ве , ᲂу҆скᲂрѝ ще́дрыи , и҆ пᲂтщи́сѧ на́ пᲂмᲂщь на́шꙋ , ꙗ҆́кѡ млⷭ҇тивъ .

\[в҃\] С=т҃а́го первᲂмч҃нка и҆ а҆рхидїѧ́кᲂна стефа́на . трᲂпа́рь . гла́съ , д҃ .= ~Црⷭ҇кимъ вѣнце́мъ вѣнча́сѧ ве́рхъ тво́й ѿ страда́нїи , и҆́хже претерпѣ́лъ є҆сѝ по хрⷭ҇тѣ̀ бз҃ѣ , мч҃нкѡмъ первᲂстрада́льне стефа́не . ты̀ і҆ꙋде́йскᲂе ѡ҆бличи́лъ є҆сѝ не и҆́стᲂвствᲂ , ви́дѣвъ свᲂегѡ̀ сп҃са ѡ҆деснꙋ́ю ѻ҆ц҃а . тᲂгѡ̀ ᲂу҆́бѡ мᲂлѝ прⷭ҇нѡ , да спасе́тъ дш҃а на́ша . =кᲂнда́къ . гла́съ , ѕ҃ .= ~Пе́рвыи сѣ́ѧсѧ на землѝ , нбⷭ҇нымъ дѣ́лателемъ , всехва́льне стефа́не . пе́рвыи на землѝ за хрⷭ҇та̀ кро́вь свᲂю̀ и҆злїѧ́лъ є҆сѝ бл҃же́нне . пе́рвыи ѿ негѡ̀ пᲂбѣ́днымъ вѣнце́мъ ᲂу҆вѧзе́сѧ на́ нб҃сѣхъ . ꙗ҆́кѡ страда́льцемъ нача́лᲂ , и҆ первᲂвᲂсхо́дныи вѣне́чникъ , мч҃нкѡмъ первᲂстрада́льне .

=🕂= С=т҃а́гѡ бл҃же́ннагѡ васи́лїѧ , ᲂу҆ро́дивагѡ хрⷭ҇та̀ ра́ди , мᲂско́вскагѡ чꙋдᲂтво́рца . трᲂпа́рь . гла́съ , и҃ .= ~Ꙗ҆́кѡ и҆́стинныи и҆ непᲂбѣди́мыи страда́лецъ , в̾ чистᲂтѣ̀ дш҃е́внѣй и҆ тѣле́снѣй ꙗ҆́вльсѧ , хрⷭ҇та̀ ра́ди и҆з̾нꙋри́въ тѣ́ло свᲂѐ всѧ́кᲂю нꙋ́ждею , и҆ сегѡ̀ ра́ди прїи́мъ ѿ негѡ̀ да́ръ и҆сцѣле́нїѧ . и҆ ны́нѣ пребл҃же́нне васи́лїе мᲂлѝ ѡ҆ на́съ бг҃а прᲂславлѧ́ющихъ ст҃о́е твᲂѐ ᲂу҆спе́нїе , да и҆зба́витъ ны ѿ ва́рварскаго плѣне́нїѧ , и҆ междᲂꙋсо́бныѧ бра́ни , и҆ пᲂда́стъ дш҃а́мъ на́шимъ ве́лїю ми́лᲂсть . =трᲂпа́рь . гла́съ , и҃ .= ~Житїѐ твᲂѐ васи́лїе нело́жнᲂ , и҆ чистᲂта̀ нескве́рна . хрⷭ҇та̀ ра́ди тѣ́ло свᲂѐ и҆знꙋрѧ́ѧ , пᲂсто́мъ и҆ бдѣ́нїемъ , и҆ мра́зᲂмъ и҆ теплᲂто́ю сл҃нчнᲂю , и҆ слᲂто́ю и҆ дᲂжде́внымъ ѻ҆́блакᲂмъ , и҆ прᲂсвѣти́сѧ лицѐ твᲂѐ ꙗ҆́кѡ сл҃нце . и҆ ны́нѣ пред̾и́дꙋтъ к̾ тебѣ̀ бг҃ᲂрꙋ́сстїи сᲂбо́ри и҆ всѝ лю́дїе , прᲂславлѧ́юще твᲂѐ ст҃о́е ᲂу҆спе́нїе . тѣ́мъ хрⷭ҇та̀ бг҃а мᲂлѝ , и҆ тᲂмꙋ̀ пᲂмᲂли́сѧ бл҃гᲂꙋро́де , да и҆зба́витъ ны ѿ ва́рварскагѡ плѣне́нїѧ , и҆ междᲂꙋсо́бныѧ бра́ни , и҆ ми́ръ ми́рᲂви пᲂда́стъ , и҆ дш҃а́мъ на́шимъ ве́лїю млⷭ҇ть . =кᲂнда́къ . гла́съ , д҃ .= ~Бжⷭ҇твенымъ ᲂу҆́бѡ свѣ́тᲂмъ ѡ҆зарѧ́емь , чꙋ́вственыѧ стра́сти пᲂбѣди́лъ є҆сѝ чистᲂто́ю ст҃е . ѿ мла́дᲂсти бо ᲂу҆далѧ́ѧсѧ земна́гѡ мꙋдрᲂва́нїѧ , и҆ пᲂслѣ́дствᲂва хрⷭ҇тꙋ̀ бг҃ꙋ ско́рбнымъ пꙋте́мъ ю҆ро́дства . тѣ́мже тѧ̀ и҆ ѻ҆́нъ на землѝ чꙋдесы̀ ѡ҆бᲂга́ти при́снѡ . и҆ ны́нѣ пребл҃же́нне васи́лїе мᲂли́сѧ вы́нꙋ ѡ҆ твᲂрѧ́щихъ честнꙋ́ю па́мѧть твᲂю̀ .

\[г҃\] П=рпⷣбныхъ ѻ҆ц҃ъ на́шихъ , и҆саа́кїѧ , далма́та , и҆ фа́вста . трᲂпа́рь . гла́съ , д҃ .= ~Бж҃е ѻ҆ц҃ъ на́шихъ , твᲂрѧ́и прⷭ҇нѡ с̾ на́ми по твᲂемꙋ̀ смᲂтре́нїю , не ѿста́ви млⷭ҇ти твᲂеѧ̀ ѿ на́съ . но тѣ́хъ мл҃твами въ смире́нїи ᲂу҆стро́й живо́тъ на́шъ . =кᲂнда́къ . гла́съ , в҃ .= ~И҆́же пᲂще́нїемъ вᲂсїѧ́вшїѧ въ ми́рѣ , и҆ є҆́реси раз̾врати́вшїѧ вѣ́рᲂю , пѣ́сньми и҆саа́кїѧ вᲂсхва́лимъ , с̾ далма́тᲂмъ и҆ фа́встᲂмъ , ꙗ҆́кѡ хрⷭ҇то́вы ᲂу҆го́дники , ті́и бо мо́лѧтъ ѡ҆ всѣ́хъ на́съ .

=🕂= П=рпⷣбнагѡ ѻ҆ц҃а на́шегѡ а҆нтѡ́нїѧ ри́млѧнина . трᲂпа́рь . гла́съ , д҃ .= ~Ве́тхагѡ ри́ма ѻ҆те́чество сѝ ѡ҆ста́вль , на ка́мень ꙗ҆́кѡ на ле́гкїи кᲂра́бль вᲂз̾ше́лъ є҆сѝ . и҆ на не́мъ па́че є҆стества̀ , а҆́ки беспло́тенъ по вᲂда́мъ ше́ствїе твᲂрѧ̀ , прᲂмышле́нїемъ бжⷭ҇твенагѡ ра́зꙋма направлѧ́емь , вели́кагѡ нᲂва̀ гра́да дᲂсти́глъ є҆сѝ , и҆ ѻ҆би́тель в̾ не́мъ сᲂтвᲂри́лъ є҆сѝ . и҆ в̾ не́й тѣ́ло свᲂѐ пред̾лᲂжѝ , ꙗ҆́кѡ да́ръ ѡ҆сщ҃е́нъ . тѣ́мъ мо́лимъ тѧ̀ ѻ҆́ч҃е а҆нтѡ́нїе , мᲂлѝ хрⷭ҇та̀ бг҃а , да спасе́тъ дш҃а на́ша . =кᲂнда́къ . гла́съ , и҃ .= ~Ри́мскᲂе вᲂспита́нїе , вели́кᲂмꙋ же нᲂвꙋ̀ гра́дꙋ бл҃гᲂда́тнᲂе прᲂцвѣте́нїе . мно́гими бо трꙋды̀ и҆ по́двиги в̾ не́мъ бг҃ᲂви ᲂу҆гᲂди́лъ є҆сѝ . сегѡ̀ ра́ди чꙋде́съ дарᲂва́нїи ѿ негѡ̀ спᲂдо́бисѧ , и҆ тѣ́ло твᲂѐ мно́гими лѣ́ты сᲂблюдѐ нетлѣ́ннᲂ . мы́же сїѐ лᲂбыза́юще , ра́дᲂстнѡ ѿ дш҃и вᲂпїе́мъ тѝ , ра́дꙋисѧ ѻ҆́ч҃е а҆нтѡ́нїе .

\[д҃\] С=т҃ы́хъ седмѝ ѻ҆́трᲂкъ и҆́же во є҆фе́сѣ . трᲂпа́рь . гла́съ , д҃ .= ~Ве́лїѧ вѣ́ры чꙋдесѐ в̾ пеще́рѣ , ꙗ҆́кѡ в̾ черто́зѣ црⷭ҇кᲂмъ ст҃і́и се́дмь ѻ҆́трᲂцы пребы́ша , и҆ ᲂу҆мро́ша без̾ тлѝ . и҆ по мно́зѣхъ временѣ́хъ вᲂста́вше ꙗ҆́кѡ ѿ сна̀ , во ᲂу҆вѣре́нїе вᲂскрⷭ҇нїѧ всѣ́мъ чл҃кѡмъ . тѣ́хъ мᲂли́твами хрⷭ҇тѐ бж҃е пᲂми́лꙋй на́съ . =кᲂнда́къ . гла́съ , д҃ .= ~Оу҆диви́выи на землѝ ст҃ы́ѧ свᲂѧ̀ , пре́жде втᲂра́гѡ свᲂегѡ̀ и҆ стра́шнагѡ прише́ствїѧ хрⷭ҇тѐ . пресла́внымъ вᲂста́нїемъ ѻ҆трᲂко́въ пᲂказа́лъ є҆сѝ вᲂскрⷭ҇нїе невѣ́дꙋщимъ є҆̀ . нетлѣ́нна ѡ҆дѣѧ́нїѧ и҆ тѣлеса̀ ꙗ҆ви́въ , и҆ цр҃ѧ ᲂу҆вѣ́рилъ є҆сѝ вᲂпи́ти , вᲂи́стинꙋ є҆́сть ме́ртвымъ вᲂскрⷭ҇нїе .

=🕂= И҆́=же во ст҃ы́хъ ѻ҆ц҃а на́шегѡ петра̀ митрᲂпо ли́та , мᲂско́вскагѡ и҆ всеѧ̀ рꙋсі́и чꙋдᲂтво́рца . трᲂпа́рь . гла́съ , д҃ .= ~Наста̀ дне́сь всечⷭ҇тны́и пра́здникъ , пренесе́нїѧ чⷭ҇тны́хъ мᲂще́й твᲂи́хъ ст҃лю пе́тре . веселѧ̀ и҆зрѧ́днѡ твᲂѐ ста́дᲂ , и҆ лю́ди . ѡ҆ ни́хже не ѡ҆скꙋдѣва́й мᲂлѧ́сѧ хрⷭ҇тꙋ̀ бг҃ꙋ , и҆́же ѿ негѡ̀ дарᲂва́ннѣй па́ствѣ , сᲂхрани́тисѧ ѿ вра́гъ ненавѣ́тᲂваннымъ . и҆ спасти́сѧ дш҃а́мъ на́шимъ . =кᲂнда́къ . гла́съ , и҃ .= ~Ꙗ҆́кѡ врача̀ преи҆зрѧ́дна , и҆ и҆сто́чника чꙋдесе́мъ ѡ҆би́льна , дне́сь любо́вїю сᲂше́дшесѧ дх҃о́внаѧ тѝ ча́да , въ пренесе́нїи чⷭ҇тны́хъ мᲂще́й твᲂи́хъ , а҆рхїєре́ю пе́тре мо́лимъ тѧ̀ . мᲂлѝ хрⷭ҇та̀ бг҃а , дарᲂва́ти чⷭ҇тны́мъ ти пренесе́нїемъ , странѣ̀ на́шей на врагѝ пᲂбѣди́тельнаѧ . да твᲂи́ми к̾ бг҃ꙋ мл҃твами , нахᲂдѧ́щихъ ѕо́лъ и҆зба́вльшесѧ , ра́дᲂстнᲂю дш҃е́ю и҆ весе́лїемъ срⷣца , бл҃гᲂда́рнаѧ тѝ вᲂспᲂе́мъ гл҃юще . ра́дꙋисѧ ѻ҆́ч҃е пе́тре , а҆рхїєре́ѡмъ и҆ всеѧ̀ рꙋ́с̾скїѧ землѝ ᲂу҆дᲂбре́нїе .

\[є҃\] П=ред̾пра́зднество ст҃а́гѡ преѡ҆браже́нїѧ , гдⷭ҇а на́шегѡ і҆с҃а хрⷭ҇та̀ .= С=т҃а́гѡ мꙋ́ченика є҆всегні́ѧ . трᲂпа́рь . гла́съ , д҃ .= ~Хрⷭ҇то́во преѡ҆браже́нїе пред̾ᲂу҆срѧ́щемъ , свѣ́тлѡ тᲂржествꙋ́юще , пред̾пра́зднественаѧ вѣ́рнїи , и҆ вᲂзᲂпїе́мъ , приспѣ̀ де́нь бжⷭ҇твенагѡ весе́лїѧ . вᲂсхо́дитъ на́гᲂрꙋ ѳавѡ́рскꙋю влⷣка , бжⷭ҇тва̀ свᲂегѡ̀ ѡ҆блиста́ти красᲂтꙋ̀ . =кᲂнда́къ . гла́съ , д҃ .= ~Бжⷭ҇твенымъ дне́сь преѡ҆браже́нїемъ , челᲂвѣ́ческᲂе всѐ є҆стествᲂ̀ прᲂсїѧ́въ бжⷭ҇твенѣ . и҆ с̾ликᲂствꙋ́етъ зᲂвꙋ́ще , преѡ҆бразꙋ́етсѧ хрⷭ҇то́съ , спаса́ѧ всѣ́хъ .

=\[ѕ҃\] 🕀= С=т҃о́е преѡ҆браже́нїе гдⷭ҇а бг҃а и҆ сп҃са на́шегѡ і҆с҃а хрⷭ҇та̀ . трᲂпа́рь . гла́съ , з҃ .= ~Преѡ҆брази́выисѧ на гᲂрѣ̀ хрⷭ҇тѐ бж҃е , пᲂказа́въ ᲂу҆ченико́мъ свᲂи́мъ сла́вꙋ свᲂю̀ , ꙗ҆́кᲂже мᲂжа́хꙋ . да вᲂзсїѧ́етъ и҆ на́мъ грѣ́шнымъ свѣ́тъ тво́й приснᲂсꙋ́щныи , мᲂли́твами бцⷣы , свѣтᲂда́вче сла́ва тебѣ̀ . =кᲂнда́къ . гла́съ , з҃ . На= гᲂрѣ̀ преѡ҆брази́сѧ , и҆ є҆ли́кѡ вмѣща́хꙋ ᲂу҆ченицы̀ твᲂѝ , сла́вꙋ твᲂю̀ хрⷭ҇тѐ бж҃е ви́дѣвше , да є҆гда́ тѧ ᲂу҆́зрѧтъ распина́ема , стра́сть ᲂу҆́бѡ разꙋмѣ́ютъ во́льнꙋю , ми́рᲂви же прᲂпᲂвѣ́дѧтъ , ꙗ҆́кѡ ты̀ є҆сѝ вᲂи́стинꙋ ѻ҆́ч҃ее сїѧ́нїе .

\[з҃\] С=т҃а́гѡ прпⷣбнᲂмч҃нка дᲂментїа́на . трᲂпа́рь . гла́съ , д҃ .= ~По́стнически и҆спыта́всѧ на гᲂрѣ̀ , мы́сленаѧ враго́въ ѡ҆пᲂлче́нїѧ всѧ̀ , ѻ҆рꙋ́жїемъ пᲂгꙋби́лъ є҆сѝ крⷭ҇тнымъ пребл҃же́нне . па́ки же к̾ страда́нїю мꙋ́жески ᲂу҆стреми́сѧ . закла́въ кᲂпрᲂни́ма мече́мъ вѣ́ры ѻ҆бᲂю́дꙋ вѣнча́лсѧ є҆сѝ ѿ бг҃а , прпⷣбно мч҃нче дᲂментїа́не ѻ҆́ч҃е на́шъ . прᲂсѝ на́мъ ѿ хрⷭ҇та̀ ми́ра и҆ ве́лїѧ ми́лᲂсти . =кᲂнда́къ . гла́съ , ѕ҃ .= ~Ꙗ҆́кѡ преѡ҆би́дѣвъ тлѣ́ннаѧ и҆ до́лꙋ влекꙋ́щаѧ мꙋдрᲂва́нїѧ , прпⷣбнᲂмч҃нче дᲂментїа́не , вели́къ наста́вникъ и҆́нᲂкѡмъ пᲂказа́сѧ , не ᲂу҆страши́всѧ ꙗ҆́рᲂсти царѧ̀ , нехᲂтѧ́ща чти́ти хрⷭ҇то́въ ѻ҆́бразъ . сегѡ̀ ра́ди и҆ скᲂнча́сѧ , вᲂспѣва́ѧ пѣ́снь , бг҃ъ є҆́сть со мно́ю , и҆ никто́же на мѧ̀ .

\[и҃\] С=т҃а́гѡ є҆милїа́на є҆пкⷭ҇па и҆́же в̾ кизи́цѣ . кᲂнда́къ , ст҃о́мꙋ . гла́съ , г҃ .= ~До́блѧго тѧ̀ пᲂбо́рника по трⷪ҇цѣ ꙗ҆́вльшасѧ цр҃кви сла́витъ пᲂю́щи є҆милїа́не , заню́же пᲂстрада́лъ є҆сѝ . сегѡ̀ ра́ди пᲂчита́емъ па́мѧть твᲂю̀ , ꙗ҆зы́ческагѡ наше́ствїѧ и҆зба́ви рабы̀ свᲂѧ̀ .

=🕂= П=ренесе́нїе мᲂще́й , прпⷣбныхъ ѻ҆ц҃ъ на́шихъ , зᲂси́мы и҆ саваті́ѧ сᲂлᲂве́цкихъ чꙋдᲂтво́рцевъ . трᲂпа́рь , зᲂси́мѣ . гла́съ , д҃ .= ~И҆звᲂле́нїемъ бжⷭ҇твенагѡ ра́зꙋма всели́сѧ в̾ пꙋсты́ню , и҆ та́мѡ в̾пери́въ ᲂу҆́мъ сво́й в̾ нбⷭ҇наѧ ѻ҆би́тели . и҆ равнᲂ̀ а҆́гг҃лѡмъ житїѐ по́живъ на землѝ . в̾ мл҃твахъ и҆ трꙋдѣ́хъ и҆ пᲂще́нїихъ , ѻ҆́бразъ бы́въ свᲂи́мъ ᲂу҆ченико́мъ . тѣ́мже бг҃ъ ви́дѣвъ твᲂѐ бл҃го́е и҆звᲂле́нїе , ᲂу҆мно́жи тебѣ̀ ча̑да в̾ пꙋсты́ни , сле́зъ твᲂи́хъ тꙋ́чами напᲂѧ́ема . но ꙗ҆́кѡ и҆мѣ́ѧ дерзнᲂве́нїе к̾ бг҃ꙋ , пᲂмина́й ста́до свᲂѐ , є҆́же сᲂбра̀ мꙋ́дре , и҆ незабꙋ́ди ꙗ҆́кᲂже ѡ҆бѣща́сѧ , пᲂсѣща́й ча̑дъ свᲂи́хъ , зᲂси́мо прпⷣбне ѻ҆́ч҃е на́шъ . =дрꙋгі́и , трᲂпа́рь , саваті́ю . гла́съ , то́йже .= ~ᲂу҆дали́всѧ ми́ра , и҆ вᲂдвᲂри́сѧ в̾ пꙋсты́ни , до́брымъ по́двигᲂмъ пᲂдвиза́всѧ , ѕлᲂстрада́нїемъ и҆ внима́нїемъ и҆ мл҃твами . ѿ ню́дꙋ же и҆ по сме́рти и҆стᲂча́еши и҆сцѣле́нїѧ , саваті́е ѻ҆́ч҃е на́шъ , мᲂлѝ хрⷭ҇та̀ бг҃а спасти́сѧ дш҃а́мъ на́шимъ . =трᲂпа́рь , ѻ҆́бщїи . гла́съ , и҃ .= ~Ꙗ҆́кѡ свѣти́льницы ꙗ҆ви́стесѧ всесвѣ́тлїи во ѻ҆то́цѣ ѻ҆кїѧ́на мо́рѧ , прпⷣбнїи ѻ҆ц҃ы зᲂси́мо и҆ саваті́е . вы́ бо крⷭ҇тъ хрⷭ҇то́въ на ра́мо взе́мше , и҆ ᲂу҆се́рднѡ тᲂмꙋ̀ пᲂслѣ́дᲂвасте , чистᲂто́ю бг҃ᲂви прибли́жившасѧ . ѿ ню́дꙋ же и҆ си́лами чꙋде́съ ѡ҆бᲂгати́стесѧ . тѣ́мъ и҆ мы̀ любе́знѡ , притека́емъ к̾ ра́камъ честны́хъ мᲂще́й ва́шихъ , и҆ ᲂу҆ми́льнѡ гл҃емъ , ѽ прпⷣбнїи мᲂли̑те хрⷭ҇та̀ бг҃а спасти́сѧ дш҃а́мъ на́шимъ . =кᲂнда́къ . гла́съ , и҃ .= ~Хрⷭ҇то́вᲂю любо́вїю ᲂу҆ѧзви́вшесѧ прпⷣбнїи , и҆ тᲂгѡ̀ крⷭ҇тъ на ра́мо взе́мъ пᲂне́сше , бжⷭ҇твенѣ вᲂѡ҆рꙋжи́вшесѧ на неви́димагѡ врага̀ . и҆ непреста́нныѧ мл҃твы ꙗ҆́кѡ кᲂпїѐ в̾ рꙋцѣ̀ и҆мꙋ́ще , крѣ́пкѡ пᲂбѣди́ли є҆стѐ бѣсо́вскаѧ ѡ҆пᲂлче́нїѧ . бл҃гᲂда́ть гдⷭ҇ню и҆мѣ́ѧста , цѣли́ти дш҃а и҆ тѣлеса̀ , прихᲂдѧ́щихъ с̾ вѣ́рᲂю к̾ ра́цѣ мᲂще́й ва́шихъ . чꙋде́съ лꙋчѝ и҆спꙋща́юще всю́дꙋ . тѣ́мъ да зᲂве́мъ ва́мъ , ра́дꙋйтесѧ прпⷣбнїи ѻ҆ц҃ы зᲂси́мо и҆ саваті́е , и҆́нᲂкѡмъ ᲂу҆дᲂбре́нїе .

\[ѳ҃\] С=т҃а́гѡ а҆пⷭ҇ла матѳе́ѧ . трᲂпа́рь . гла́с̾ , г҃ .= ~А҆пⷭ҇ле ст҃ы́и матѳе́е , мᲂлѝ млⷭ҇тиваго бг҃а , да грѣхо́въ ѡ҆ставле́нїе пᲂда́стъ дш҃а́мъ на́шимъ . =кᲂнда́къ . гла́съ , в҃ .= ~Незахᲂди́мо сл҃нце ꙗ҆ви́сѧ , сл҃нцꙋ вели́кᲂмꙋ присᲂвᲂкꙋ́пльсѧ . тѣ́мже и҆ прᲂсвѣтѝ сꙋ́щихъ во тмѣ̀ неразꙋ́мїѧ , ѿгᲂнѧ̀ недꙋ́ги ѿ дꙋ́шъ и҆ тѣле́съ , матѳе́е та́инъ самᲂви́дче , и҆ слꙋжи́телю вᲂи́стинꙋ хрⷭ҇то́въ . при́снѡ мᲂли́сѧ є҆мꙋ̀ ѡ҆ на́съ .

\[і҃\] С=т҃а́гѡ мꙋ́ченика и҆ а҆рхидїѧ́кᲂна лавре́нтїѧ . кᲂнда́къ . гла́съ , в҃ .= ~Ѻ҆гне́мъ бжⷭ҇твенымъ ѡ҆пали́въ срⷣце свᲂѐ , ѻ҆́гнь страстны́и до кᲂнца̀ пᲂпали́лъ є҆сѝ , страда́льцемъ ᲂу҆тверже́нїе , бг҃ᲂно́сне мч҃нче лавре́нтїе . в̾ страда́нїи вѣ́рнѡ вᲂпїѧ́ше , никто́же мѧ раз̾лꙋчи́тъ ѿ любвѐ хрⷭ҇то́вы .

\[а҃і\] С=т҃а́гѡ мч҃нка є҆ꙋ́пла . кᲂнда́къ . гла́съ , д҃ .= ~Хрⷭ҇то́выхъ та́инъ дᲂсто́инъ бы́сть бг҃ᲂмꙋ́дре , є҆ꙋ́пле дїѧ́кᲂне . вᲂсїѧ́лъ є҆сѝ блиста́нїемъ бжⷭ҇твенагѡ дх҃а . бла́знь всю̀ до кᲂнца̀ пᲂтреби́лъ є҆сѝ , и҆ вѣ́рныхъ срⷣца̀ бжⷭ҇твено прᲂсвѣти́лъ є҆сѝ . тѣ́мъ страда́нїемъ ѕмі́ѧ пᲂбѣдѝ . но ꙗ҆́кѡ же́ртва прїѧ́тна принесе́сѧ твᲂрцꙋ́ си , сегѡ̀ ра́ди вᲂпїе́мъ тѝ , мᲂлѝ хрⷭ҇та̀ бг҃а ѡ҆ всѣ́хъ на́съ .

\[в҃і\] С=т҃ы́хъ мч҃нкъ , фѡті́ѧ и҆ а҆ники́ты .= П=рпⷣбнагѡ ѻ҆ц҃а на́шегѡ маѯи́ма и҆спᲂвѣ́дника . трᲂпа́рь , прпⷣбнᲂмꙋ . гла́съ , и҃ .= ~Правᲂсла́вїю наста́вниче , бл҃гᲂче́стїѧ ᲂу҆чи́телю и҆ чистᲂтѣ̀ . вселе́ннѣй свѣти́льниче , а҆рхїє҆ре́ѡмъ бг҃ᲂдᲂхнᲂве́ннᲂе ᲂу҆дᲂбре́нїе , маѯи́ме премꙋ́дре . ᲂу҆че́нїемъ бо твᲂи́мъ всѧ̀ прᲂсвѣти́лъ є҆сѝ , цѣвни́це дх҃о́внаѧ , мᲂлѝ хрⷭ҇та̀ бг҃а спасти́сѧ дш҃а́мъ на́шимъ . =кᲂнда́къ , мч҃нкѡм̾ . гла́съ , в҃ .= ~Бжⷭ҇твенаѧ вѣ́рнїи и҆ хра́браѧ ᲂу҆бл҃жи́мъ , сꙋпрꙋ́га хрⷭ҇то́ва сла́внаѧ , и҆ пᲂхва́лимъ ꙗ҆́кѡ тве́рдаѧ бл҃гᲂче́стїю прᲂпᲂвѣ́дника , и҆ сꙋ́ща рачи́телѧ ѳѡті́ѧ и҆ а҆ники́тꙋ , пѣ́сньми и҆ хвала́ми вѣнча́емъ . =кᲂнда́къ , прпⷣбнᲂмꙋ . гла́съ , ѕ҃ .= ~Свѣ́тъ трисїѧ́нныи всели́сѧ в̾ дш҃ꙋ твᲂю̀ , сᲂсꙋ́дъ и҆збра́нъ пᲂказа́ тѧ всебл҃же́нне , сказꙋ́ѧ бжⷭ҇твенаѧ кᲂнце́мъ , не ᲂу҆до́бь разꙋ́мнаѧ . ты́ бо трⷪ҇цꙋ всѣ́мъ прᲂпᲂвѣ́далъ є҆сѝ ꙗ҆́снѡ , пребл҃же́нне маѯи́ме , пресꙋ́щнꙋ и҆ без̾нача́льнꙋ .

\[г҃і\] =🕂= С=т҃а́гѡ бл҃же́ннагѡ маѯи́ма . трᲂпа́рь . гла́съ , д҃ .= ~Терпѣ́нїемъ свᲂи́мъ , ве́лїю м̾здꙋ̀ на́ нб҃сѣхъ стѧжа́лъ є҆сѝ , в̾ бꙋ́йство во́лею хрⷭ҇та̀ ра́ди прелᲂжи́сѧ , и҆ на́ нб҃о мы́сленᲂе , ꙗ҆́кѡ на кᲂлесни́цѣ ѻ҆́гненѣй вᲂсше́лъ є҆сѝ премꙋ́дре маѯи́ме . дне́сь мы̀ ны́нѣ чте́мъ , честны́хъ мᲂще́й ѡ҆брѣ́тенїе , в̾кꙋ́пѣ со всѣ́ми людьмѝ црⷭ҇твꙋющагѡ гра́да . да всѝ вᲂпїе́мъ ти , мᲂлѝ хрⷭ҇та̀ бг҃а , спасти́сѧ дш҃а́мъ на́шимъ . =кᲂнда́къ . гла́съ , и҃ .= ~Вѣ́рᲂю и҆ любо́вїю твᲂѐ честно́е ѡ҆брѣ́тенїе пра́зднꙋющихъ бл҃же́нне , сᲂхранѝ и҆ сᲂблюдѝ ѿ всѧ́кїѧ ѕло́бы , и҆ сᲂбла́зна ѕмїи́на , и҆́маши бо дерзнᲂве́нїе ко влⷣцѣ всѣ́хъ хрⷭ҇тꙋ̀ . є҆го́же мᲂлѝ , спастѝ лю́ди мᲂлѧ́щїѧтисѧ . да всѝ вᲂпїе́мъ ти , ра́дꙋисѧ ѻ҆́ч҃е маѯи́ме , црⷭ҇твꙋющемꙋ гра́дꙋ пᲂхвала̀ .

\[д҃і\] 🕃 П=ред̾пра́зднество ᲂу҆спе́нїѧ прест҃ы́ѧ бцⷣы .= С=т҃а́го прᲂро́ка михі́ѧ . трᲂпа́рь . гла́съ , д҃ .= ~Лю́дїе взыгра́йте , рꙋка́ма пле́щꙋще вѣ́рнѡ , и҆ любо́вїю сᲂбери́тесѧ дне́сь ра́дꙋющесѧ , и҆ свѣ́тлѡ вᲂсклица́юще всѝ с̾весе́лїемъ . бж҃їѧ бо мт҃и хо́щетъ ѿ землены́хъ к̾ вы́шнимъ прейтѝ сла́внѡ . ю҆́же пѣ́сньми при́снѡ ꙗ҆́кѡ бцⷣꙋ сла́вимъ . =кᲂнда́къ . гла́съ , д҃ . Въ= сла́внѣй па́мѧти твᲂе́й , вселе́ннаѧ невеще́ственымъ дх҃ᲂмъ и҆спещре́на , ᲂу҆́мнѡ с̾ весе́лїемъ зᲂве́тъ тебѣ̀ , ра́дꙋисѧ дв҃о хрⷭ҇тїѧ́нѡмъ пᲂхвалᲂ̀ .

=\[є҃і\] 🕀= О=у҆спе́нїе прест҃ы́ѧ влⷣчцы на́шеѧ бцⷣы . трᲂпа́рь . гла́съ , а҃ . Въ= ржⷭ҇твѣ̀ дв҃ство сᲂхрани́ла є҆сѝ , и҆ во ᲂу҆спе́нїи ми́ра не ѡ҆ста́ви бцⷣе . преста́вибᲂсѧ к̾ живᲂтꙋ̀ , мт҃и сꙋ́щи живᲂта̀ . и҆ мᲂли́твами твᲂи́ми , и҆збавлѧ́еши ѿ сме́рти дш҃а на́ша . =кᲂнда́къ . гла́съ , в҃ . Въ= мл҃твахъ не ᲂу҆сыпа́ющꙋю бцⷣꙋ , и҆ в̾ застꙋпле́нїихъ и҆звѣ́стнᲂе ᲂу҆пᲂва́нїе , гро́бъ и҆ сме́рть не ᲂу҆держа́ста . но ꙗ҆́кѡ живᲂтꙋ̀ мт҃рь , на живо́тъ преста́ви , и҆́же во ᲂу҆тро́бꙋ всели́выисѧ , приснᲂдв҃ственнꙋю .

=\[ѕ҃і\] 🕂= Е҆́=же ѿ є҆де́са пренесе́нїе в̾ кᲂнстанти́нъ гра́дъ нерꙋкᲂтвᲂре́нагѡ ѻ҆́браза , гдⷭ҇а на́шегѡ і҆с҃а хрⷭ҇та̀ , и҆́же є҆́сть ст҃ы́и ᲂу҆брꙋ́съ . трᲂпа́рь . гла́съ , в҃ .= ~Пречи́стᲂмꙋ тѝ ѻ҆́бразꙋ пᲂклᲂнѧ́емсѧ бл҃гі́и , прᲂсѧ́ще прᲂще́нїѧ прегрѣше́нїемъ на́шимъ хрⷭ҇тѐ бж҃е . во́лею бо бл҃гᲂи҆зво́лилъ є҆сѝ взы́ти на крⷭ҇тъ , да и҆зба́виши ꙗ҆́же сᲂзда̀ ѿ рабо́ты вра́жїѧ . тѣ́мъ бл҃гᲂдарѧ́ще вᲂпїе́мъ тѝ , ра́дᲂсти всѧ̀ и҆спо́лнивыи сп҃се на́шъ , прише́дыи спастѝ ми́ръ . =кᲂнда́къ . гла́съ , в҃ .= ~Неи҆зрече́ннагѡ и҆ бжⷭ҇твенагѡ тѝ к̾ чл҃кѡмъ смᲂтре́нїѧ , неѡ҆пи́саннᲂе ѻ҆́ч҃ее сло́вᲂ , ѻ҆́бразъ непи́санныи и҆ бг҃ᲂпи́санныи пᲂвѣ́дителенъ , ви́дѧще нело́жнагѡ тѝ вᲂплᲂще́нїѧ , пᲂчита́емъ тᲂгѡ̀ лᲂбыза́юще .

\[з҃і\] С=т҃а́гѡ мч҃нка мирѡ́на . кᲂнда́къ . гла́съ , д҃ .= ~И҆́з̾млада хрⷭ҇та̀ вᲂз̾люби́въ пресла́вне , и҆ тᲂгѡ̀ сᲂблюда́ѧ бжⷭ҇твеныѧ за́пᲂвѣди , къ тᲂмꙋ̀ прите́клъ є҆сѝ ве́сь цѣ́лъ мирѡ́не всече́стне . и҆ со а҆́гг҃лы мо́лишисѧ прилѣ́жнѡ прᲂсѝ всѣ́мъ пᲂчита́ющимъ па́мѧть твᲂю̀ , ѡ҆ставле́нїѧ грѣхо́въ .

\[и҃і\] С=т҃ы́хъ мч҃нкъ , флѡра̀ и҆ лавра̀ . трᲂпа́рь . гла́съ , д҃ .= ~Преꙋдо́бренꙋю и҆ бг҃ᲂмꙋ́дрꙋю дво́ицꙋ пресвѣ́тлꙋю , вᲂсхва́лимъ вѣ́рнїи пᲂдᲂстᲂѧ́нїю , флѡра̀ пребл҃же́ннагѡ , и҆ лавра̀ всечестна́гѡ , и҆́же ᲂу҆се́рднѡ трⷪ҇цꙋ несᲂзда́ннꙋю ꙗ҆́снѡ прᲂпᲂвѣ́даста всѣ́мъ . тѣ́мже пᲂстрада́вше до́ крᲂве , и҆ вѣнце́мъ пресвѣ́тлымъ ᲂу҆вѧзо́стасѧ , и҆ мо́лѧтсѧ хрⷭ҇тꙋ̀ бг҃ꙋ , да спасе́тъ дш҃а на́ша . =кᲂнда́къ . гла́съ , и҃ .= ~Ꙗ҆́кѡ бл҃гᲂче́стїѧ мч҃нки , и҆ страда́льцы хрⷭ҇то́вы бг҃ᲂмꙋ́дрены . пресла́внѡ пᲂчита́емъ , флѡра̀ и҆ лавра̀ дне́сь . ꙗ҆́кѡ да ᲂу҆лꙋчи́мъ бл҃гᲂда́ть и҆ млⷭ҇ть мл҃твами и҆́хъ . и҆ и҆зба́вимсѧ бѣ́дъ и҆ напа́стей , гнѣ́ва же и҆ ско́рби , в̾ де́нь сꙋ́дныи .

\[ѳ҃і\] С=т҃а́гѡ мч҃нка а҆ндре́ѧ стратила́та , и҆ и҆́же с̾ ни́мъ . трᲂпа́рь . гла́съ , є҃ .= ~Земна́гѡ са́на сла́вꙋ ѡ҆ста́вивъ , и҆ нбⷭ҇нᲂе црⷭ҇тво наслѣ́дᲂвалъ є҆сѝ . крᲂвьны́ми ка́плѧми , ꙗ҆́кѡ пречꙋ́днымъ ка́менїемъ нетлѣ́нныѧ вѣнцы̀ ᲂу҆краси́лъ є҆сѝ . и҆ ко хрⷭ҇тꙋ̀ приве́лъ є҆сѝ сᲂбо́ръ страстᲂте́рпецъ . с̾ ли́ки а҆́гг҃льскими в̾ невече́рнѣмъ свѣ́тѣ , незахᲂди́магѡ сл҃нца хрⷭ҇та̀ ѡ҆брѣ́лъ є҆сѝ , ст҃е а҆ндре́е стратила́те . є҆го́же мᲂлѝ , с̾ пᲂстрада́вшими с̾ тᲂбо́ю прⷭ҇нѡ , да спасе́тъ дш҃а на́ша . =кᲂнда́къ , ст҃о́мꙋ . гла́съ , в҃ . Въ= мᲂли́твахъ гдⷭ҇ви пред̾стᲂѧ̀ , ꙗ҆́кᲂже ѕвѣзда̀ сл҃нцꙋ пред̾текі́и . и҆ жела́емᲂе сᲂкро́вище црⷭ҇твїѧ ᲂу҆́зрилъ є҆сѝ , ра́дᲂсти неи҆з̾рече́нныѧ и҆спᲂлнѧ́ѧсѧ . без̾сме́ртнᲂмꙋ цр҃ю в̾ без̾кᲂне́чныѧ вѣ́ки , ѿ а҆́гг҃лъ без̾преста́ни хвали́мᲂмꙋ , а҆ндре́е стратила́те , с̾ ни́миже мᲂли́сѧ , непреста́ннѡ ѡ҆ всѣ́хъ на́съ .

\[к҃\] С=т҃а́гѡ прᲂро́ка самꙋ́ила . трᲂпа́рь . гла́съ , в҃ .= ~Прᲂро́ка твᲂегѡ̀ гдⷭ҇и самꙋ́ила , па́мѧть пра́зднꙋюще , тᲂгѡ̀ ра́ди мо́лимъ тѧ̀ , спасѝ дш҃а на́ша . =кᲂнда́къ . гла́съ , и҃ .= ~Ꙗ҆́кѡ мнᲂгᲂче́стныи да́ръ , пре́жде зача́тїѧ в̾да́нъ бг҃ᲂви , и҆ и҆́з̾млада тᲂмꙋ̀ ꙗ҆́кѡ а҆́гг҃лъ пᲂслꙋжи́лъ є҆сѝ всебл҃же́нне , и҆ спᲂдо́бисѧ предѝ бꙋ́дꙋщаѧ вѣща́ти . тѣ́мже вᲂпїе́мъ ти , ра́дꙋисѧ прᲂро́че бж҃їи самꙋ́иле , а҆рхїє҆ре́ю вели́кїи .

\[к҃а\] С=т҃а́гѡ а҆пⷭ҇ла ѳадде́ѧ .= С=т҃ы́ѧ мч҃нцы ва́ссы . трᲂпа́рь , а҆пⷭ҇лꙋ . гла́съ , г҃ .= ~А҆пⷭ҇ле ст҃ы́и ѳадде́е , мᲂлѝ млⷭ҇тивагѡ бг҃а , да грѣхо́въ ѡ҆ставле́нїе пᲂда́стъ дш҃а́мъ на́шимъ . =кᲂнда́къ , а҆пⷭ҇лꙋ . гла́съ , д҃ .= ~Ꙗ҆́кѡ ѕвѣздꙋ̀ пресвѣ́тлꙋ цр҃кви тѧ̀ стѧжа́вши , а҆пⷭ҇ле ѳадде́е , чꙋдесы̀ твᲂи́ми всегда̀ прᲂсвѣща́ема зᲂве́тъ ти , спасѝ вѣ́рᲂю чтꙋ́щїѧ па́мѧть твᲂю̀ .

=🕂= П=рпⷣбнагѡ ѻ҆ц҃а на́шегѡ а҆враа́мїѧ смᲂле́н скагѡ . трᲂпа́рь . гла́съ , и҃ .= ~Дне́сь вᲂсїѧ̀ на́мъ па́мѧть твᲂѧ̀ сла́вне , ꙗ҆́кѡ сл҃нце свѣтᲂза́рнѡ лꙋча́ми ѡ҆зарѧ́ѧ ве́сь ми̑ръ , и҆ тмꙋ̀ но́щи ѕлы́хъ дꙋ́хъ ѿ на́съ ѿгᲂнѧ̀ . дне́сь нбⷭ҇ныѧ си́лы и҆ ст҃ы́хъ а҆́гг҃лъ , и҆ дш҃а пра́ведныхъ мы́сленѡ тᲂржествꙋ́ютъ ра́дꙋющесѧ . дне́сь и҆ мы̀ грѣ́шнїи припа́дающе мо́лимсѧ , ѻ҆́ч҃е прпⷣбне а҆враа́мїе . хрⷭ҇та̀ бг҃а мᲂлѝ непреста́ннѡ , спастѝ гра́дъ и҆ лю́ди , и҆́же тебѐ пᲂчита́ющихъ . =кᲂнда́к̾ . гла́съ , г҃ .= ~Вᲂсїѧ̀ гдⷭ҇и гра́дꙋ твᲂемꙋ̀ ꙗ҆́кѡ свѣ́тлᲂе сл҃нце , ра́дᲂстнѡ вселе́ннꙋю ѡ҆зарѧ́ѧ лꙋча́ми . та́кѡ и҆ мᲂли́твами пречⷭ҇тыѧ бцⷣы , ѿ всѣ́хъ бѣ́дъ и҆зба́ви , и҆ ᲂу҆празднѝ ва́рварскаѧ шата́нїѧ , ꙗ҆́кѡ мы̀ лю́дїе твᲂѝ , и҆ гра́дъ на́шъ вельмѝ тᲂбо́ю хва́литсѧ , и҆ спаса́етсѧ мл҃твами а҆враа́мїѧ прпⷣбнагѡ .

\[к҃в\] С=т҃а́гѡ мч҃нка а҆гаѳо́ника . трᲂпа́рь . гла́съ , д҃ .= ~Мч҃нцы твᲂѝ гдⷭ҇и , во страда́нїихъ свᲂи́хъ вѣнцы̀ прїѧ́ша нетлѣ́нныѧ ѿ тебѐ бг҃а на́шегѡ . и҆мꙋ́ще крѣ́пᲂсть твᲂю̀ непᲂбѣди́мꙋю , мꙋ́чащихъ ᲂу҆праздни́ша , и҆ сᲂкрꙋши́ша бѣсо́мъ немᲂщна́ѧ шата́нїѧ . тѣ́хъ мл҃твами хрⷭ҇тѐ бж҃е спасѝ дш҃а на́ша . =кᲂнда́къ . гла́съ , а҃ .= ~Зва́нїе бла́го стѧжа́въ бг҃ᲂмꙋ́дре . мꙋже́й лꙋка́выхъ ѿврати́лсѧ є҆сѝ вѣ́ры , не ᲂу҆бᲂѧ́сѧ мꙋ́къ а҆гаѳо́ниче сла́вне . тѣ́мже бы́сть благи́мъ наслѣ́дникъ , и҆ прїѧ́лъ є҆сѝ со стра́ждꙋщими с̾ тᲂбо́ю , дᲂсто́йныѧ вѣнцы̀ .

\[к҃г\] =Въ= сі́и дн҃ь ѿдае́тсѧ пра́здникъ ᲂу҆спе́нїѧ прест҃ы́ѧ бцⷣы .

\[к҃д\] С=т҃а́гѡ сщ҃еннᲂмч҃нка є҆втихі́ѧ , ᲂу҆ченика̀ ст҃а́гѡ і҆ѡа́нна бг҃ᲂсло́ва . трᲂпа́рь . гла́съ , д҃ .= ~И҆ нра́вᲂмъ прича́стникъ , и҆ престо́лᲂмъ намѣ́стникъ а҆пⷭ҇лѡмъ бы́въ , дѣѧ́нїемъ ѡ҆брѣ́те бг҃ᲂдх҃нᲂве́нне видѣ́нїѧ вᲂсхо́дъ . сегѡ̀ ра́ди сло́во и҆́стины и҆справлѧ́ѧ , и҆ за вѣ́рꙋ пᲂстрада́лъ є҆сѝ до́крᲂве , сщ҃еннᲂмч҃нче є҆втихі́е , мᲂлѝ хрⷭ҇та̀ бг҃а , спасти́сѧ дш҃а́мъ на́шимъ . =кᲂнда́къ . гла́съ , ѕ҃ .= ~А҆пⷭ҇лѡмъ сᲂпресто́льникъ , и҆ ст҃лемъ красᲂта̀ , бы́въ є҆втихі́е , мꙋ́ченически прᲂсла́висѧ , прᲂсїѧ́лъ є҆сѝ ꙗ҆́кѡ сл҃нце , всѣ́хъ прᲂсвѣща́ѧ . и҆ разᲂри́лъ є҆сѝ без̾бо́жїѧ но́щь глꙋбо́кꙋю . сегѡ̀ ра́ди тѧ пᲂчита́емъ , ꙗ҆́кѡ бжⷭ҇твеныи вᲂи́стинꙋ сщ҃еннᲂтаи́нника хрⷭ҇то́въ .

\[к҃є\] В=ᲂз̾враще́нїе мᲂще́мъ ст҃а́гѡ а҆пⷭ҇ла варѳᲂлᲂмі́ѧ .= С=т҃а́гѡ а҆пⷭ҇ла ти́та . трᲂпа́рь . гла́съ , г҃ .= ~А҆пⷭ҇ли ст҃і́и , мᲂли́те млⷭ҇тиваго бг҃а , да грѣхо́въ ѡ҆ставле́нїе пᲂда́стъ дш҃а́мъ на́шимъ . =кᲂнда́къ , ти́тꙋ . гла́съ , в҃ .= ~Па́влᲂвъ ꙗ҆ви́сѧ спᲂсо́бникъ а҆пⷭ҇ле , с̾ ни́мъ на́мъ сло́во прᲂвᲂз̾вѣсти́лъ є҆сѝ , бжⷭ҇твеныѧ бл҃гᲂда́ти , тайнᲂглаго́льниче ти́те всебл҃же́нне . сегѡ̀ ра́ди вᲂпїе́мъ ти , непреста́й мᲂлѧ́сѧ ѡ҆ всѣ́хъ на́съ . =кᲂнда́къ , варѳᲂлᲂмі́ю . гла́съ , д҃ .= ~Ꙗ҆ви́лсѧ є҆сѝ ве́лїе сл҃нце цр҃кви , ᲂу҆че́нїи сїѧ́нїемъ . и҆ чꙋдесы̀ стра́шными , прᲂсвѣща́ѧ пᲂю́щїѧ тѧ̀ , варѳᲂлᲂмі́е , гдⷭ҇нь а҆пⷭ҇ле .

=\[к҃ѕ\]= 🕃 С=т҃ы́хъ мч҃нкъ , а҆дреѧ́на и҆ ната́лїи . трᲂпа́рь . гла́съ , д҃ .= ~Мꙋ́ченицы твᲂѝ гдⷭ҇и , во страда́нїихъ свᲂи́хъ вѣнцы̀ прїѧ́ша нетлѣ́нныѧ , ѿ тебѐ бг҃а на́шегѡ . и҆мꙋ́ще бо крѣ́пᲂсть твᲂю̀ непᲂбѣди́мꙋю , мꙋ́чащихъ ᲂу҆праздни́ша , и҆ сᲂкрꙋши́ша бѣсо́мъ немᲂщна́ѧ шата́нїѧ . тѣ́хъ мл҃твами хрⷭ҇тѐ бж҃е спасѝ дш҃а на́ша . =кᲂнда́къ . гла́съ , д҃ .= ~Мч҃нкъ вᲂсїѧ̀ бжⷭ҇твенаѧ па́мѧть . и҆ землены́ѧ ѡ҆зарѝ всѧ̀ кᲂнцы̀ свѣ́тлѡ , с̾ весе́лїемъ зᲂвꙋ́щихъ , ты̀ є҆сѝ мч҃нкѡмъ хрⷭ҇тѐ ра́дᲂванїе .

=🕂= С=рѣ́тенїе чꙋдᲂтво́рныѧ и҆ко́ны , прест҃ы́ѧ влⷣчцы на́шеѧ бцⷣы , ꙗ҆́же нарица́етсѧ влади́мирскаѧ . трᲂпа́рь . гла́съ , д҃ .= ~Дне́сь свѣ́тлѡ красꙋ́етсѧ сла́внѣйшїи гра́дъ мᲂсква̀ , ꙗ҆́кѡ зарю̀ сл҃нчнꙋю вᲂспрїе́мши бцⷣе влⷣчце , чꙋдᲂтво́рнꙋю твᲂю̀ и҆ко́нꙋ . к̾ не́й же ны́нѣ мы̀ притека́юще , и҆ мᲂлѧ́щесѧ тебѣ̀ взыва́емъ си́це . ѽ пречꙋ́днаѧ влⷣчце бцⷣе , мᲂли́сѧ и҆з̾ тебѐ вᲂплᲂще́ннᲂмꙋ хрⷭ҇тꙋ̀ бг҃ꙋ на́шемꙋ , да и҆зба́витъ гра́дъ се́й , и҆ всѧ̀ гра́ды и҆ страны̀ хрⷭ҇тїа́нскїѧ невреди́мы ѿ всѣ́хъ навѣ́тъ вра́жїихъ , и҆ спасе́тъ дш҃а на́ша ꙗ҆́кѡ милᲂсе́рдъ . =дрꙋгі́и , трᲂпа́рь .= ~Ѿ ст҃ы́ѧ и҆ко́ны твᲂеѧ̀ ѽ влⷣчце гжⷭ҇е бцⷣѣ , и҆сцѣле́нїѧ цѣльбы̀ пᲂдаю́тсѧ ѡ҆би́льнᲂ , вѣ́рᲂю и҆ любо́вїю всѣ́мъ прихᲂдѧ́щимъ . та́кѡ и҆ мᲂѝ не́мᲂщи пᲂсѣтѝ , и҆ дш҃ꙋ мᲂю̀ пᲂми́лꙋй бл҃га́ѧ . и҆ тѣ́ло мᲂѐ и҆сцѣлѝ бл҃гᲂда́тїю сѝ пречи́стаѧ . =сла́ва .= ~Пᲂче́рпемъ чл҃цы цѣльбы̀ , дш҃а́мъ и҆ тѣ́лᲂмъ мл҃твами . рѣка́ бо всѣ́мъ пред̾тече́тъ пречⷭ҇таѧ цр҃ца дв҃а бцⷣа , и҆стᲂча́ющи на́мъ чꙋ́днꙋю во́дꙋ , и҆ и҆змыва́ющи серде́цъ че́рнᲂсти , и҆ грѣхо́вныѧ стрꙋ́пы ѡ҆чища́ющи . дш҃а́ же ѡ҆свѣща́ющи вѣ́рныхъ бжⷭ҇твенᲂю си бл҃гᲂда́тїю . =и҆ ны́нѣ .= ~Пᲂбѣ́дꙋ и҆мꙋ́щи крѣ́пкꙋю ти си́лꙋ , и҆́же на тѧ̀ вѣ́рᲂю и҆ любо́вїю надѣ́ющїисѧ , пречи́стаѧ цр҃це дв҃о бцⷣѣ , врагѝ пᲂкарѧ́ющꙋ , пᲂбо́рницꙋ тѧ̀ и҆мꙋ́ще весели́мсѧ . =кᲂнда́къ . гла́съ , и҃ .= ~Взбра́ннᲂй вᲂєво́дѣ пᲂбѣди́тельнаѧ , ꙗ҆́кѡ и҆зба́вльшесѧ ѿ ѕлы́хъ прише́ствїемъ твᲂегѡ̀ чⷭ҇тна́гѡ ѻ҆́браза влⷣчце бцⷣѣ , свѣ́тлѡ сᲂтвᲂрѧ́емъ пра́з̾днество стрѣ́тенїю твᲂемꙋ̀ . и҆ ѻ҆бы́чнѡ зᲂве́мъ ти , ра́дꙋисѧ ѡ҆бра́дᲂваннаѧ гдⷭ҇ь с̾ тᲂбо́ю .

\[к҃з\] 🕃 П=рпⷣбнагѡ ѻ҆ц҃а на́шегѡ пи́мина вели́кагѡ . трᲂпа́рь . гла́съ , и҃ .= ~Сле́зъ твᲂи́хъ и҆сто́чники , пꙋсты́ни без̾ча́днᲂе напᲂи́лъ є҆сѝ . и҆ є҆́же и҆з̾ глꙋбины̀ вᲂз̾дыха́нїи , во́сто трꙋды̀ расплᲂди́лъ є҆сѝ , и҆ бы́сть свѣти́льникъ вселе́ннѣй сїѧ́ѧ чꙋдесы̀ , пи́мине ѻ҆́ч҃е на́шъ . мᲂлѝ хрⷭ҇та̀ бг҃а спасти́сѧ дш҃а́мъ на́шимъ . =кᲂнда́къ . гла́съ , д҃ .= ~Свѣ́тлыхъ по́двигъ твᲂи́хъ прпⷣбне ѻ҆́ч҃е , ст҃а́ѧ дне́сь наста̀ па́мѧть , дш҃а бл҃гᲂчести́выхъ веселѧ́щи , пи́мине бг҃ᲂмꙋ́дре , ѻ҆́ч҃е на́шъ прпⷣбне .

\[к҃и\] П=рпⷣбнагѡ ѻ҆ц҃а на́шегѡ мѡѷсе́ѧ мꙋ́рина . трᲂпа́рь . гла́съ , а҃ .= ~Пꙋсты́нныи жи́тель , и҆ во́ плᲂти а҆́гг҃лъ , и҆ чꙋдᲂтво́рецъ ꙗ҆ви́сѧ , бг҃ᲂно́се ѻ҆́ч҃е на́шъ мѡѷсе́е . пᲂще́нїемъ , бдѣ́нїемъ мл҃твами , нбⷭ҇ныѧ бл҃гᲂда́ти прїе́мъ , и҆сцѣлѧ́еши бᲂлѧ́щїѧ , и҆ дш҃а вѣ́рᲂю притека́ющихъ тѝ . сла́ва да́вшемꙋ тѝ крѣ́пᲂсть . сла́ва вѣнча́вшемꙋ тѧ̀ . сла́ва даю́щемꙋ тᲂбо́ю всѣ́мъ и҆сцѣле́нїе . =кᲂнда́къ . гла́съ , д҃ .= ~Мꙋ́рины заꙋши́въ , и҆ лица̀ дѣ́мᲂнѡмъ пᲂплева́въ , мы́сленѡ прᲂсїѧ́лъ є҆сѝ ꙗ҆́кᲂже сл҃нце свѣ́тлѡ , свѣ́тᲂмъ житїѧ̀ твᲂегѡ̀ , и҆ ᲂу҆че́нїемъ наставлѧ́ѧ дш҃а на́ша .

=\[к҃ѳ\] 🕀= О=у҆сѣкнᲂве́нїе честны́ѧ главы̀ , ст҃а́гѡ сла́внаго пррⷪ҇ка и҆ прⷣтчи крⷭ҇тлѧ і҆ѡа́нна . трᲂпа́рь . гла́съ , в҃ .= ~Па́мѧть пра́ведникꙋ с̾ пᲂхвала́ми , тебѣ́ же дᲂвлѣ́етъ свидѣ́тельство гдⷭ҇не прⷣтче . ꙗ҆ви́лбᲂсѧ є҆сѝ вᲂи́стинꙋ прᲂро́къ чⷭ҇тнѣ́йши , ꙗ҆́кѡ и҆ в̾ бы́стринахъ крⷭ҇ти́ти спᲂдо́билсѧ є҆сѝ прᲂпᲂвѣ́даннагᲂ . тѣ́мже за и҆́стинꙋ пᲂстрада́въ , ра́дꙋѧсѧ бл҃гᲂвѣсти́лъ є҆сѝ во а҆́дѣ сꙋ́щимъ , бг҃а ꙗ҆́вльшагᲂсѧ пло́тїю , взе́млющаго грѣхѝ ми́ра , и҆ пᲂдаю́щаго на́мъ ве́лїю млⷭ҇ть . =кᲂнда́къ . гла́съ , є҃ .= ~Прⷣтчи сла́внᲂе ᲂу҆сѣкнᲂве́нїе , смᲂтре́нїе бы́сть нѣ́кᲂе бжⷭ҇твенѡ , да и҆ сꙋ́щимъ во а҆́дѣ сп҃сᲂво прᲂпᲂвѣ́сть прише́ствїе . да рыда́етъ ᲂу҆́бѡ и҆рᲂді́ѧ , без̾зако́нно ᲂу҆бі́йство и҆спрᲂси́ вши . незако́нъ бо бж҃їи , ни живы́и вѣ́къ вᲂзлюбѝ , но ле́сть вре́меннꙋю .

\[л҃\] И҆́=же во ст҃ы́хъ ѻ҆ц҃ъ на́шихъ патрїа́рхъ кᲂнстанти́на гра́да , а҆леѯа́ндра , и҆ і҆ѡа́нна , и҆ па́вла но́вагѡ . трᲂпа́рь . гла́съ , д҃ .= ~Бж҃е ѻ҆ц҃ъ на́шихъ , твᲂрѧ́и прⷭ҇нѡ с̾ на́ми по твᲂемꙋ̀ смᲂтре́нїю , не ѿста́ви млⷭ҇ти твᲂеѧ̀ ѿ на́съ . но тѣ́хъ мл҃твами въ смире́нїи ᲂу҆стро́й живо́тъ на́шъ . =кᲂнда́къ , ст҃ы́мъ . гла́съ , и҃ .= ~Хрⷭ҇то́вᲂю любо́вїю распала́еми сла́внїи , и҆ ꙗ҆ре́мъ є҆гѡ̀ прїе́мше крⷭ҇тъ честны́и , пᲂдража́тели тᲂгѡ̀ житїю̀ ꙗ҆ви́стесѧ , и҆ бжⷭ҇твеныѧ сла́вы є҆гѡ̀ прича́стники бы́сте , а҆леѯа́ндре бг҃ᲂмꙋ́дре со і҆ѡа́ннᲂмъ чꙋ́днымъ , и҆ па́влᲂмъ сла́внымъ . тѣ́мже престо́лꙋ є҆гѡ̀ пред̾стᲂѧ́ще , прилѣ́жнѡ мᲂли́тесѧ за дш҃а на́ша .

=🕂= П=рпⷣбнагѡ ѻ҆ц҃а на́шегѡ а҆леѯа́ндра сви́рскагѡ . трᲂпа́рь . гла́съ , д҃ .= ~И҆́же ѿ ю҆́нᲂсти бг҃ᲂмꙋ́дре , жела́нїемъ дх҃о́внымъ в̾ пꙋсты́ню всели́сѧ . и҆ є҆ди́наго хрⷭ҇та̀ вᲂжделѣ́лъ є҆сѝ ᲂу҆се́рднѡ стᲂпа́мъ в̾ слѣ́дъ хᲂди́ти . тѣ́мъ и҆ а҆́гг҃льстїи чи́ни зрѧ́ще тѧ̀ ᲂу҆диви́шасѧ . ка́кѡ с̾ пло́тїю к̾ неви́димымъ кᲂзне́мъ пᲂдвиза́сѧ премꙋ́дре . и҆ пᲂбѣди́лъ є҆сѝ пᲂлкѝ страсте́й вᲂздержа́нїемъ . и҆ ꙗ҆ви́сѧ ра́внѡ а҆́гг҃ленъ на землѝ , а҆леѯа́ндре прпⷣбне . мᲂлѝ хрⷭ҇та̀ бг҃а , да спасе́тъ дш҃а на́ша . =кᲂнда́къ . гла́съ , и҃ .= ~Ꙗ҆́кѡ мнᲂгᲂсвѣ́тлаѧ ѕвѣзда̀ , дне́сь во страна́хъ рꙋ́сскихъ вᲂсїѧ́лъ є҆сѝ ѻ҆́ч҃е . всели́всѧ в̾ пꙋсты́ню , и҆ хрⷭ҇то́вымъ стᲂпа́мъ пᲂслѣ́дᲂвати ᲂу҆се́рднѡ вᲂжделѣ́лъ є҆сѝ . и҆ тᲂгѡ̀ ст҃о́е и҆́го на ра́мо свᲂѐ взе́мъ чⷭ҇тны́и крⷭ҇тъ , и҆ ᲂу҆мертви́лъ є҆сѝ трꙋды̀ по́двигъ твᲂи́хъ , тѣле́снаѧ взыгра́нїѧ . тѣ́мъ вᲂпїе́мъ тѝ , спасѝ ста́до свᲂѐ , є҆́же сᲂбра̀ мꙋ́дре , да зᲂве́мъ тѝ , ра́дꙋисѧ прпⷣбне а҆леѯа́ндре ѻ҆́ч҃е на́шъ .

\[л҃а\] =🕂= П=ᲂлᲂже́нїе честна́гѡ по́ѧса , прест҃ы́ѧ бцⷣы . трᲂпа́рь . гла́съ , и҃ .= ~Бцⷣе при́снѡ дв҃о , чл҃кѡмъ пᲂкро́ве , ри́зꙋ и҆ по́ѧсъ пречⷭ҇тагѡ твᲂегѡ̀ тѣ́ла , держа́вно ста́дꙋ твᲂемꙋ̀ ѡ҆дѣѧ́нїе дарᲂва̀ . без̾сѣ́меннымъ ржⷭ҇тво́мъ тѝ , нетлѣ́нна пребы́вши . ѡ҆ тебѣ́ бо є҆стествᲂ̀ ѡ҆бнᲂвлѧ́етсѧ и҆ вре́мѧ . тѣ́мже мо́лимъ тѧ̀ , ми́ръ лю́демъ твᲂи́мъ дарᲂва́ти , и҆ дш҃а́мъ на́шимъ ве́лїю млⷭ҇ть . =кᲂнда́къ . гла́съ , д҃ .= ~Честна́гѡ по́ѧса твᲂегѡ̀ пᲂлᲂже́нїе , пра́зднꙋетъ дне́сь , тво́й препѣ́таѧ хра́мъ , и҆ прилѣ́жнѡ взыва́етъ тѝ , ра́дꙋисѧ дв҃о хрⷭ҇тїѧ́нѡмъ пᲂхвалᲂ̀ .

