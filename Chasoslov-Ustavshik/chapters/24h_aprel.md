=мѣ́сецъ а҆пре́ль .=
{{text_align=center}}

\[а҃\] П=рпⷣбныѧ мт҃ре на́шеѧ ма́рїи є҆гѵ́птѧныни . трᲂпа́рь . гла́съ , и҃ .= ~Ѡ҆ тебѣ̀ мт҃и ма́рїѧ , и҆звѣ́стенъ бы́сть спасе́нїѧ ѻ҆́бразъ . вᲂспрїи́мши бо крⷭ҇тъ , пᲂслѣ́дᲂвала є҆сѝ хрⷭ҇тꙋ̀ . твᲂрѧ́щи же и҆ ᲂу҆ча́щи , є҆́же презрѣ́ти пло́ть , прехо́дитъ бᲂ , прилѣжа́ти же ѡ҆ дꙋшѝ , ве́щи без̾сме́ртнѣй . тѣ́мже и҆ со а҆́гг҃лы ра́дꙋетсѧ прпⷣбнаѧ дх҃ъ тво́й . =дрꙋгі́и , трᲂпа́рь . гла́съ , г҃ .= ~И҆́же блꙋды̀ пе́рвїе всѧ́ческими и҆спо́лнена , пᲂслѣди́же хрⷭ҇тꙋ̀ невѣ́ста , дне́сь пᲂкаѧ́нїемъ пᲂказа́сѧ . а҆́гг҃льскᲂе житїѐ падража́вши , и҆ бѣ́сы крⷭ҇тнымъ ѻ҆рꙋ́жїемъ пᲂгꙋ́бльши . сегѡ̀ ра́ди цр҃е́ви ꙗ҆ви́сѧ невѣ́ста , ма́рїе сла́внаѧ . =кᲂнда́къ . гла́съ , д҃ .= ~Грѣхо́вныѧ мглы̀ ѿбѣ́гши , и҆ пᲂкаѧ́нїѧ свѣ́тᲂмъ ѡ҆зари́вши свᲂѐ срⷣце сла́внаѧ , пристꙋпи́ла є҆сѝ ко хрⷭ҇тꙋ̀ . сегѡ̀ пренепᲂро́чнꙋю и҆ ст҃ꙋ́ю мт҃рь , хᲂда́таицꙋ млⷭ҇тивнꙋ приве́дши . ѿ ню́дꙋ же и҆ сᲂгрѣше́нїемъ ѡ҆брѣ́те ѿлᲂже́нїе , и҆ со а҆́гг҃лы прⷭ҇нѡ ра́дꙋешисѧ .

=🕂= П=рпⷣбнагѡ ѻ҆ц҃а на́шегѡ а҆рхи́мандрита є҆ѵ̾фѵ́мїѧ сꙋ́ждальскагѡ . трᲂпа́рь . гла́съ , г҃ .= ~Ꙗ҆́кѡ свѣтᲂза́рнаѧ ѕвѣзда̀ , прише́дъ ѿ вᲂсто́ка на за́падъ , ѡ҆ста́вль ѻ҆те́чество свᲂѐ , ни́жнїи но́въ гра́дъ , и҆ дᲂше́дъ бг҃ᲂспаса́емагѡ гра́да сꙋ́ждалѧ . и҆ в̾ не́мъ ѻ҆би́тель сᲂтвᲂри́лъ є҆сѝ , и҆ сᲂбра̀ и҆́нѡкъ мно́жествᲂ . и҆ прїе́мъ чꙋде́съ да́ръ ѿ́ бг҃а , ѻ҆́ч҃е є҆ѵ̾фѵ́мїе . и҆ бы́сть ѡ҆ хрⷭ҇тѣ̀ сᲂбесѣ́дникъ , и҆ спо́стникъ прпⷣбнᲂмꙋ се́ргїю . с̾ ни́мже ᲂу҆ хрⷭ҇та̀ бг҃а и҆спрᲂсѝ , здра́вїе на́мъ и҆ спасе́нїе , и҆ дш҃а́мъ на́шимъ ве́лїю млⷭ҇ть . =кᲂнда́къ . гла́съ , в҃ .= ~Вᲂлне́нїи мно́жество невла́жнѡ прᲂхᲂдѧ̀ , беспло́тныѧ врагѝ стрꙋѧ́ми сле́зъ твᲂи́хъ крѣ́пкѡ пᲂгрꙋзи́лъ є҆сѝ , бг҃ᲂмꙋ́дре є҆ѵ̾фѵ́мїе прпⷣбне . и҆ чꙋде́съ да́ръ прїи́мъ . мᲂлѝ непреста́ннѡ ѡ҆ всѣ́хъ на́съ .

\[в҃\] П=рпⷣбнагѡ ѻ҆ц҃а на́шегѡ ти́та чꙋдᲂтво́рца . а҆ллилꙋ́їѧ .=

\[г҃\] П=рпⷣбнагѡ ѻ҆ц҃а на́шегѡ ники́ты и҆спᲂвѣ́д ника , и҆гꙋ́мена миді́йскагѡ . а҆ллилꙋ́їѧ . кᲂнда́к̾ . гла́съ , в҃ .= ~Нбⷭ҇ныи ᲂу҆́мъ и҆ житїѐ стѧжа̀ , сїѧ́еши ꙗ҆́снѡ ꙗ҆́кѡ сл҃нце , свѣ́тлᲂстїю дѣ́лъ прᲂсвѣща́еши сꙋ́щїѧ во тмѣ̀ жите́йстѣй ѻ҆́ч҃е ники́тᲂ , и҆ привᲂдѧ̀ всѣ́хъ къ бг҃ꙋ мᲂлѝ непреста́ннѡ ѡ҆ всѣ́хъ на́съ .

\[д҃\] П=рпⷣбнагѡ ѻ҆ц҃а на́шегѡ і҆ѡ́сифа твᲂрца̀ кано́нᲂмъ .= П=рпⷣбнагѡ ѻ҆ц҃а на́шегѡ геѡ́ргїѧ , и҆́же въ мале́и . а҆ллилꙋ́їѧ . кᲂнда́къ , і҆ѡ́сифꙋ . гла́съ , д҃ .= ~Пᲂкаѧ́нїѧ и҆сто́чникъ неи҆счерпа́емыи , ᲂу҆тѣше́нїю держи́тель некᲂнча́емь , и҆ ᲂу҆миле́нїю пꙋчи́на є҆сѝ і҆ѡ́сифе , сле́зы ми да́ждь пᲂкаѧ́нїѧ бжⷭ҇твенагѡ . и҆́миже ᲂу҆тѣше́нїе здѣ̀ пла́чꙋщесѧ ѡ҆брѧ́щемъ ѿ́ бг҃а , твᲂю̀ по́мᲂщь прᲂсѧ́ще ст҃е .

\[є҃\] С=т҃ы́хъ мч҃нкъ , ѳеѡдꙋ́ла , и҆ а҆гаѳѡпꙋ́да . а҆ллилꙋ́їѧ .=

\[ѕ҃\] П=рпⷣбнагѡ ѻ҆ц҃а на́шегѡ є҆ѵ̾тѷхі́ѧ , патрїа́рха кᲂнстанти́на гра́да . трᲂпа́рь . гла́съ , д҃ .= ~Пра́вило вѣ́рѣ , и҆ ѻ҆́бразъ кро́тᲂсти , вᲂз̾держа́нїю ᲂу҆чи́телѧ , ꙗ҆ви́ тѧ гдⷭ҇ь ста́дꙋ свᲂемꙋ̀ , ꙗ҆́же веще́мъ и҆́стина . сегѡ̀ ра́ди стѧжа́въ смире́нїемъ высо́каѧ , нището́ю бᲂга́таѧ , ѻ҆́ч҃е на́шъ ст҃лю є҆ѵ̾тѷхі́е . мᲂлѝ хрⷭ҇та̀ бг҃а , спасти́сѧ дш҃а́мъ на́шимъ . =кᲂнда́к̾ . гла́съ , и҃ .= ~Бжⷭ҇твенаго вѣ́рнѡ є҆ѵ̾тѷхі́ѧ всѝ , пᲂю́ще лю́дїе любо́вїю да ᲂу҆блажи́мъ . ꙗ҆́кѡ па́стырѧ вели́кагѡ , и҆ слꙋжи́телѧ премꙋ́дра , и҆ прᲂгᲂни́телѧ є҆ресе́мъ . мо́литъ бо гдⷭ҇а ѡ҆ всѣ́хъ на́съ .

\[з҃\] П=рпⷣбнагѡ ѻ҆ц҃а на́шегѡ геѡ́ргїѧ , митро пᲂли́та митили́нскагѡ . а҆ллилꙋ́їѧ .=

\[и҃\] С=т҃ы́хъ а҆пⷭ҇лъ , и҆рᲂдїѡ́на , а҆га́ва , и҆ а҆сѷгкри́та , рꙋ́ѳа , фле́гᲂнта , и҆ є҆́рма и҆ и҆́же съ ни́ми . а҆ллилꙋ́їѧ . кᲂнда́къ . гла́съ , в҃ .= ~Ꙗ҆ви́стесѧ хрⷭ҇то́вы ᲂу҆ченицы̀ и҆ а҆пⷭ҇ли всечⷭ҇тні́и , и҆рᲂдїѡ́не сла́вне . а҆га́ве , и҆ рꙋ́ѳе , а҆сѷгкри́те , фле́гᲂнте со є҆́рмᲂмъ , при́снѡ мᲂли́тесѧ гдⷭ҇ви пᲂда́ти на́мъ сᲂгрѣше́нїемъ прᲂще́нїе пᲂю́щимъ ва́съ .

\[ѳ҃\] С=т҃а́гѡ мч҃нка є҆ѵ̾ѱѷхі́ѧ . а҆ллилꙋ́їѧ .=

\[і҃\] С=т҃ы́хъ мч҃нкъ тере́нтїѧ , и҆ пᲂмпі́ѧ , и҆ и҆́же с̾ ни́ми . а҆ллилꙋ́їѧ . кᲂнда́къ . гла́съ , в҃ .= ~Мч҃нческаѧ чⷭ҇тна́ѧ па́мѧть прїи́де дне́сь веселѧ́щи всѧ́ческаѧ , тере́нтїѧ премꙋ́драгѡ и҆ дрꙋжи́ны є҆гѡ̀ . те́плѣ ᲂу҆́бѡ стеце́мсѧ , да прїи́мемъ и҆сцѣле́нїѧ . си́мъ бо бл҃гᲂда́ть ѿ бг҃а прїѧ́ша дх҃а ст҃а́гѡ , и҆сцѣлѧ́ти недꙋ́ги дꙋ́шъ на́шихъ .

\[а҃і\] С=т҃а́гѡ сщ҃е́ннѡ мч҃нка а҆нті́пы , є҆пкⷭ҇па перга́ма а҆сі́йскагѡ . трᲂпа́рь . гла́съ , д҃ .= ~И҆́дᲂльскїѧ льстѝ ᲂу҆празднѝ а҆нті́пᲂ , и҆ дїа́вᲂльскꙋю пᲂпра́въ си́лꙋ . прᲂти́вꙋ бг҃ᲂбо́рцемъ , дерзнᲂве́ннѡ хрⷭ҇та̀ и҆спᲂвѣ́да . тѣ́мже со а҆́гг҃льскими чи́ны въ вы́шнихъ вᲂдвᲂрѧ́ѧсѧ , влⷣцѣ всѣ́хъ славᲂсло́вїе принᲂсѧ̀ . и҆ ѡ҆ на́съ мᲂле́бнᲂе бл҃гᲂдаре́нїе пред̾лага́ѧ , бл҃гᲂда́ть цѣльбы̀ да́рꙋѧ . сегѡ̀ ра́ди тѧ̀ чте́мъ , сщ҃еннᲂмꙋ́чениче а҆нті́пᲂ , мᲂлѝ хрⷭ҇та̀ бг҃а , да спасе́тъ дш҃а на́ша . =кᲂнда́къ . гла́съ , д҃ .= ~А҆пⷭ҇лѡмъ сᲂпресто́льникъ , ст҃лемъ ᲂу҆краше́нїе бы́сть бл҃же́нне , мч҃нчески прᲂсла́вльсѧ . вᲂз̾сїѧ́лъ є҆сѝ ꙗ҆́кᲂже сл҃нце , всѣ́хъ прᲂсвѣща́ѧ , а҆нті́по сщ҃е́нне . раз̾рꙋши́лъ є҆сѝ без̾бо́жїѧ нᲂщь глꙋбо́кꙋю . сегѡ̀ ра́ди тѧ̀ пᲂчита́емъ , ꙗ҆́кѡ бжⷭ҇твенагѡ сꙋ́ща сщ҃еннᲂмч҃нка , и҆ цѣле́бъ пᲂда́телѧ .

\[в҃і\] С=т҃а́го сщ҃еннᲂмч҃нка васи́лїѧ и҆спᲂвѣ́дника , є҆пкⷭ҇па парі́йскагѡ . а҆ллилꙋ́їѧ . кᲂнда́къ . гла́съ , в҃ .= ~Вы́шнѧгѡ свѣ́тᲂмъ ѡ҆зари́всѧ бл҃же́нне , прᲂсвѣща́еши всѧ̀ и҆́же любо́вїю чтꙋ́щїѧ твᲂѐ ѻ҆́ч҃е чⷭ҇тно́е страда́нїе , васи́лїе сщ҃еннᲂстрада́льне . мᲂлѝ хрⷭ҇та̀ бг҃а непреста́ннѡ ѡ҆ всѣ́хъ на́съ .

\[г҃і\] С=т҃а́гѡ сщ҃еннᲂмч҃нка а҆ртемѡ́на . а҆ллилꙋ́їѧ .=

\[д҃і\] И҆́=же во ст҃ы́хъ ѻ҆ц҃а на́шегѡ и҆ и҆спᲂвѣ́дника марти́на , па́пы ри́мскагѡ . а҆ллилꙋ́їѧ .=

=🕂= С=т҃ы́хъ но́выхъ мч҃нкъ , а҆нто́нїѧ , и҆ і҆ѡа́нна , и҆ є҆ѵ̾ста́ѳїѧ . трᲂпа́рь . гла́съ , д҃ .= ~И҆́же земнꙋ́ю че́сть и҆ сла́вꙋ ѿве́ргше , до́блїи честні́и страда́льцы , вѣ́ры ра́ди крѣ́пкѡ и҆ мꙋ́жественѡ мꙋ́ки претерпѣ́сте , на сме́рть себѐ вда́вше , за живо́тъ всѣ́хъ влⷣки . тѣ́мже и҆ хрⷭ҇то́съ пресла́внѡ , стᲂлпо́мъ ѻ҆́гненымъ с̾ нб҃сѐ ѡ҆зарѝ , и҆ с̾ пᲂчестьмѝ и҆ вѣнцы̀ ѿ прⷭ҇то́ла сла́вы вѣнча́въ . и҆ со а҆́гг҃лы тᲂмꙋ̀ пред̾стᲂѧ́ще , мᲂли́те спастѝ дш҃а на́ша . =кᲂнда́къ . глаⷭ҇ , г҃ .= ~Ѻ҆те́ческꙋю пре́лесть ѡ҆ста́вльше ст҃і́и , хрⷭ҇то́ви приведо́стесѧ всѣ́хъ . дꙋшѝ ᲂу҆се́рдїемъ , ста́сте мꙋжемꙋ́дренѡ до сме́рти . взѧ́сте же и҆ пᲂбѣ́ды по́честь вᲂи́стинꙋ , ѡ҆ всѣ́хъ влⷣкꙋ непреста́нно мᲂлѧ́ще .

\[є҃і\] С=т҃ы́хъ а҆пⷭ҇лъ , а҆риста́рха , пꙋ́да , и҆ трᲂфи́ма . а҆ллилꙋ́їѧ . кᲂнда́къ . гла́съ , д҃ .= ~Ꙗ҆ви́сѧ дне́сь , а҆пⷭ҇льскїи честны́и сі́и пра́здникъ прᲂсвѣща́ѧ на́съ и҆ грѣхо́внꙋю м̾глꙋ̀ прᲂгᲂнѧ́ѧ . зᲂвꙋ́щимъ ꙗ҆ви́сѧ свѣ́тъ , и҆ прїи́де и҆збавле́нїе .

\[ѕ҃і\] С=т҃ы́хъ великᲂмч҃нцъ , и҆ри́ны , а҆га́пїи , и҆ хїᲂні́и . а҆ллилꙋ́їѧ . кᲂнда́къ . гла́съ , д҃ .= ~Крѣ́пкѡ дш҃ꙋ и҆ри́но ѡ҆пᲂлчи́ла є҆сѝ вѣ́рᲂю , ꙗ҆́вѣ лꙋка́вагѡ пᲂсрами́вши . и҆ ко хрⷭ҇тꙋ̀ приведѐ тмы̀ люде́й мно́жества бл҃же́ннаѧ , и҆ пᲂрѳи́рꙋ ѿ крᲂве́й нᲂсѧ́щи , со а҆́гг҃лы ны́нѣ весели́шисѧ .

\[з҃і\] С=т҃а́гѡ сщ҃еннᲂмч҃нка сѷмеѡ́на , и҆́же въ перси́дѣ .= П=рпⷣбнагѡ ѻ҆ц҃а на́шегѡ а҆ка́кїѧ мелеті́йскагѡ . а҆ллилꙋ́їѧ .=

=🕂= П=рпⷣбнагѡ ѻ҆ц҃а на́шегѡ зᲂси́мы сᲂлᲂве́ц кагѡ чꙋдᲂтво́рца . трᲂпа́рь . гла́съ , д҃ .= ~И҆з̾вᲂле́ нїемъ бжⷭ҇твенагѡ ра́зꙋма в̾сели́сѧ в̾ пꙋсты́ню , и҆ та́мѡ в̾пери́въ ᲂу҆́мъ сво́й в̾ нбⷭ҇ныѧ ѻ҆би́тели . и҆ ра́внѡ а҆́гг҃лѡмъ житїѐ на землѝ по́живъ . в̾ мл҃твахъ и҆ трꙋдѣ́хъ и҆ пᲂще́нїихъ , ѻ҆́бразъ бы́въ свᲂи́мъ ᲂу҆ченико́мъ . тѣ́мже бг҃ъ ви́дѣвъ твᲂѐ бл҃го́е и҆з̾вᲂле́нїе , ᲂу҆мно́жи тебѣ̀ ча́да в̾ пꙋсты́ни , сле́зъ твᲂи́хъ тꙋ́чами напаѧ́ема . но ꙗ҆́кѡ и҆мѣ́ѧ дерзнᲂве́нїе къ бг҃ꙋ , пᲂмина́й ста́до є҆́же сᲂбра̀ мꙋ́дре , и҆ незабꙋ́ди ꙗ҆́кᲂже ѡ҆бѣща́сѧ , пᲂсѣща́й ча́дъ свᲂи́хъ зᲂси́мо прпⷣбне ѻ҆́ч҃е на́шъ . =кᲂнда́к̾ . гла́съ , и҃ .= ~Хрⷭ҇то́вᲂю любо́вїю ᲂу҆ѧзви́сѧ прпⷣбне , и҆ тᲂгѡ̀ крⷭ҇тъ сла́вныи на ра́мо в̾зе́мъ пᲂне́съ , бжⷭ҇твенѣ вᲂѡ҆рꙋжи́всѧ . и҆ непреста́нныѧ мл҃твы ꙗ҆́кѡ кᲂпїѐ в̾ рꙋцѣ̀ и҆мы́и крѣ́пкѡ , с̾сѣ́клъ є҆сѝ бѣсо́вскаѧ ѡ҆пᲂлче́нїѧ . тѣ́мъ зᲂве́мъ тѝ , ра́дꙋисѧ прпⷣбне ѻ҆́ч҃е зᲂси́мᲂ , и҆́нᲂкѡмъ ᲂу҆дᲂбре́нїе .

\[и҃і\] П=рпⷣбнагѡ ѻ҆ц҃а на́шегѡ і҆ѡа́нна , ᲂу҆ченика̀ ст҃а́гѡ григо́рїѧ декапᲂли́та . а҆ллилꙋ́їѧ . кᲂнда́к̾ . гла́съ , д҃ .= ~Вᲂз̾держа́нїемъ ѻ҆́ч҃е и҆ житїе́мъ ᲂу҆краси́сѧ , и҆ пло́ть ᲂу҆мертви́лъ є҆сѝ , тѣ́мже и҆ пᲂбѣдѝ вра́жїѧ прило́ги пребл҃же́нне . и҆ прїи́де к̾ бг҃ꙋ въ без̾кᲂне́чныи и҆ вѣ́чныи живо́тъ , ꙗ҆́кѡ дᲂсто́инъ наслѣ́дникъ і҆ѡа́нне , мᲂлѝ спасти́сѧ на́мъ .

\[ѳ҃і\] П=рпⷣбнагѡ ѻ҆ц҃а на́шегѡ і҆ѡа́нна , ве́тхїѧ ла́вры . трᲂпа́рь . гла́съ , и҃ .= ~Ѡ҆ тебѣ̀ ѻ҆́ч҃е і҆ѡа́нне , и҆з̾вѣ́стенъ бы́сть спасе́нїѧ ѻ҆́бразъ . вᲂспрїи́мъ бо крⷭ҇тъ , пᲂслѣ́дᲂвалъ є҆сѝ хрⷭ҇тꙋ̀ , твᲂрѧ́ше же и҆ ᲂу҆ча́ше є҆́же презрѣ́ти пло́ть , прехо́дитъ бᲂ , прилѣжа́ти же ѡ҆ дш҃и ве́щи без̾сме́ртнѣй . тѣ́мже и҆ со а҆́гг҃лы ра́дꙋетсѧ прпⷣбне дх҃ъ тво́й . =кᲂнда́къ . гла́съ , д҃ .= ~Вᲂз̾держа́нїемъ ѻ҆́ч҃е и҆ житїе́мъ ᲂу҆краси́сѧ , и҆ пло́ть ᲂу҆мертви́лъ є҆сѝ , тѣ́мже и҆ пᲂбѣдѝ вра́жїѧ прило́ги пребл҃же́нне . и҆ прїи́де к̾ бг҃ꙋ въ без̾кᲂне́чныи и҆ вѣ́чныи живо́тъ , ꙗ҆́кѡ дᲂсто́инъ наслѣ́дникъ і҆ѡа́нне , мᲂлѝ спасти́сѧ на́мъ .

\[к҃\] П=рпⷣбнагѡ ѻ҆ц҃а на́шегѡ ѳео́дѡра власѧ́на гѡ . трᲂпа́рь . гла́съ , и҃ .= ~Слеза́ми твᲂи́хъ и҆сто́чникъ пꙋсты́ни без̾пло́днᲂе напᲂи́лъ є҆сѝ , и҆ є҆́же и҆з̾ глꙋбины̀ вᲂз̾дыха́ньми во́сто трꙋды̀ ᲂу҆плᲂдᲂно́силъ є҆сѝ . и҆ бы́сть свѣти́льникъ вселе́ннѣй сїѧ́ѧ чꙋдесы̀ , ѳео́дѡре ѻ҆́ч҃е на́шъ . мᲂлѝ хрⷭ҇та̀ бг҃а спасти́сѧ дш҃а́мъ на́шимъ . =кᲂнда́къ . гла́съ , д҃ .= ~Ꙗ҆ви́сѧ преди́венъ житїе́мъ ѳео́дѡре мꙋ́дре ѻ҆́ч҃е , власѧны́ми рꙋ́бы и҆змѣнѝ па́че црⷭ҇кихъ сᲂкро́вищь и҆́же на землѝ . сегѡ̀ ра́ди нбⷭ҇ныѧ ѻ҆де́жды вᲂспрїѧ́тъ , прⷭ҇нѡ мᲂлѝ ѡ҆ на́съ прпⷣбне .

\[к҃а\] С=т҃а́гѡ сщ҃еннᲂмч҃нка і҆анꙋ́рїѧ , и҆ дрꙋжи́ны є҆гѡ̀ .= С=т҃а́гѡ великᲂмч҃нка ѳео́дѡра , и҆́же в̾ пергі́и . а҆ллилꙋ́їѧ . кᲂнда́къ . гла́съ , г҃ .= ~Сщ҃е́нїѧ пᲂма́занїемъ , и҆ мꙋче́нїѧ кро́вїю ᲂу҆краси́стасѧ сла́вне і҆анꙋ́рїе и҆ ѳео́дѡре . и҆ сїѧ́ета всю́дꙋ в̾ вы́шнихъ ликꙋ́юще , и҆ на́съ назира́йта и҆́же в̾ хра́мъ ва́шъ прише́дшїѧ . и҆ в̾ не́мъ тѝ непреста́ннѡ зᲂвꙋ́щїѧ всѣ́хъ на́съ сᲂблюди́та , мᲂлѧ́ща чл҃кᲂлю́бца бг҃а .

\[к҃в\] П=рпⷣбнагѡ ѻ҆ц҃а на́шегѡ ѳео́дѡра сѷкеѡ́та . трᲂпа́рь . гла́съ , в҃ .= ~По́званъ бы́въ ѿ пеле́нъ и҆ ѡ҆сщ҃е́нъ ꙗ҆ви́сѧ , бл҃гᲂда́ти же и҆спо́лненъ , и҆ чꙋдесы̀ ми́ра ѡ҆блиста́лъ є҆сѝ . бѣсо́вскаѧ же мно́жества ѿгна́лъ є҆сѝ сщ҃еннᲂдѣ́йствениче ѳео́дѡре . тѣ́мже мᲂлѝ ѡ҆ на́съ гдⷭ҇а , да спасе́тъ дш҃а на́ша . =кᲂнда́къ . гла́съ , г҃ .= ~Ꙗ҆́кᲂже на ѻ҆́гненѣ кᲂлесни́цѣ дᲂбрᲂдѣ́телей всѣ́дъ бг҃ᲂно́се , вᲂстечѐ на нбⷭ҇наѧ жили́ща . а҆́гг҃лъ превзы́де , со чл҃ки по́живъ . чл҃къ с̾ нбⷭ҇ными ликᲂствꙋ́ѧ . сегѡ̀ ра́ди пᲂказа́сѧ чꙋдесе́мъ бжⷭ҇твенᲂе прїѧ́телище ѳео́дѡре .

=\[к҃г\] 🕂= С=т҃а́гѡ сла́внаго великᲂмч҃нка геѡ́ргїѧ . трᲂпа́рь . гла́съ , д҃ .= ~По́двигᲂмъ до́брымъ пᲂдвиза́сѧ , страстᲂте́рпче хрⷭ҇то́въ вѣ́рᲂю , и҆ мꙋчи́телемъ ѡ҆бличи́лъ є҆сѝ нече́стїе . же́ртва же бл҃гᲂпрїѧ́тна бг҃ᲂви принесе́сѧ . тѣ́мже и҆ вѣне́цъ прїѧ́тъ пᲂбѣ́ды . и҆ мᲂли́твами ст҃е твᲂи́ми , всѣ́мъ дае́ши сᲂгрѣше́нїемъ ѡ҆ставле́нїе . =кᲂнда́къ . гла́съ , д҃ .= ~Вᲂз̾дѣ́ланъ бг҃ᲂмъ ты̀ пᲂказа́сѧ , бл҃гᲂче́стїѧ дѣ́латель че́стенъ , дᲂбрᲂдѣ́телей рꙋкᲂѧ́ти сᲂбра̀ себѣ̀ . сѣ́ѧвъ бо со слеза́ми , весе́лїемъ жне́ши . пᲂстрада́въ же кро́вїю , хрⷭ҇та̀ прїѧ́тъ . и҆ мл҃твами ст҃е твᲂи́ми , всѣ́мъ дае́ши сᲂгрѣше́нїемъ прᲂще́нїе .

\[к҃д\] 🕃 С=т҃а́гѡ мч҃нка са́вы стратила́та . трᲂпа́рь . гла́съ , є҃ .= ~Земна́гѡ са́на по́ѧсъ ѡ҆ста́вивъ и҆ по́чести страда́льче , пред̾ мꙋчи́телемъ льсти́вымъ царе́мъ хрⷭ҇та̀ бг҃а сꙋ́ща и҆спᲂвѣ́да . и҆ тᲂгѡ̀ ра́ди мно́га страда́нїѧ пᲂдъѧ́тъ сла́вне . тѣ́мъ прекра́снымъ пᲂбѣ́ды вѣнце́мъ ᲂу҆вѧзе́сѧ , ѿ цр҃ѧ всѣ́хъ црⷭ҇твꙋющагѡ . с̾ нбⷭ҇ными во́и свѣ́тлѡ преꙋкра́шенъ . пред̾стᲂѧ̀ тᲂмꙋ̀ са́вᲂ , мᲂлѝ да спасе́тъ дш҃а на́ша . =кᲂнда́къ . гла́съ , д҃ .= ~Всенаро́чита страстᲂте́рпца па́мѧть прїи́де дне́сь , сла́внагѡ стратила́та са́вы , сᲂзыва́етъ всѧ̀ спра́зднᲂвати . вѣ́рнѡ ᲂу҆́бѡ стеце́мсѧ , пᲂю́ще честно́е тᲂгѡ̀ по хрⷭ҇тѣ̀ страда́нїе . се́й бо ве́лїи и҆мѣ́ѧ дерзнᲂве́нїе ко́ гдⷭ҇ꙋ , и҆збавлѧ́етъ ѿ бѣ́дъ , и҆ спаса́етъ хва́лѧщихъ є҆гѡ̀ .

\[к҃є\] 🕃 С=т҃а́гѡ и҆ всехва́льнагѡ а҆пⷭ҇ла , и҆ є҆ѵⷢ҇али́ ста ма́рка . трᲂпа́рь . гла́съ , г҃ .= ~А҆пⷭ҇ле ст҃ы́и ма́ркᲂ , мᲂлѝ млⷭ҇тиваго бг҃а . да грѣхо́въ ѡ҆ставле́нїе , пᲂда́стъ дш҃а́мъ на́шимъ . =дрꙋгі́и , трᲂпа́рь . ᲂу҆= верхо́внагѡ петра̀ наꙋчи́всѧ , а҆пⷭ҇ле хрⷭ҇то́въ бы́сть . и҆ ꙗ҆́кѡ сл҃нце страна́мъ вᲂсїѧ́лъ є҆сѝ . а҆леѯандрі́ѡмъ ᲂу҆дᲂбре́нїе бы́сть бл҃же́нне . тᲂбо́ю є҆гѵ́петъ ѿ пре́лести свᲂбᲂди́сѧ є҆ѵⷢ҇а́льскимъ тѝ ᲂу҆че́нїемъ прᲂсвѣ́щь всѧ̀ , ꙗ҆́кѡ свѣ́тъ сто́лпъ цр҃ко́вныи . сегѡ̀ ра́ди твᲂю̀ па́мѧть чтꙋ́ще свѣ́тлѡ пра́зднꙋемъ , ма́рко бг҃ᲂгла́се . мᲂлѝ тᲂбо́ю бл҃гᲂвѣсти́маго бг҃а , да сᲂгрѣше́нїемъ ѡ҆ставле́нїе пᲂда́стъ дш҃а́мъ на́шимъ . =кᲂнда́къ . гла́съ , в҃ .= ~Свы́ше прїе́мъ бл҃гᲂда́ть дх҃о́внꙋю , виті́йскїѧ плени́цы разᲂри́лъ є҆сѝ а҆пⷭ҇ле . и҆ ꙗ҆зы́ки всѧ̀ ᲂу҆лᲂви́въ ма́рко пресла́вне , влⷣцѣ приве́лъ є҆сѝ , бжⷭ҇твенᲂе прᲂпᲂвѣ́давъ є҆ѵⷢ҇а́лїе .

\[к҃ѕ\] С=т҃а́гѡ сщ҃еннᲂмч҃нка васи́лїѧ , є҆пкⷭ҇па а҆масі́йскагѡ . а҆ллилꙋ́їѧ . кᲂнда́къ . гла́съ , д҃ .= ~Царе́во пᲂвелѣ́нїе преѡ҆би́дѣвъ , црⷭ҇тво нбⷭ҇нᲂе пᲂлꙋчи́лъ є҆сѝ васи́лїе . в̾ не́мже ликꙋ́ѧ пᲂмина́й на́съ чтꙋ́щихъ па́мѧть твᲂю̀ сщ҃еннᲂмч҃нче .

=🕂= И҆́=же во ст҃ы́хъ ѻ҆ц҃а на́шего стефа́на , є҆пкⷭ҇па пе́рмьскагѡ . трᲂпа́рь . гла́съ , д҃ .= ~Бжⷭ҇твенымъ жела́нїемъ , ѿ ю҆́нᲂсти во́зраста стефа́нꙋ премꙋ́дре раз̾же́гсѧ , ꙗ҆ре́мъ хрⷭ҇то́въ взе́мъ . и҆ люде́й ѡ҆лѧденѣ́вшаѧ дре́вле невѣ́рїемъ срⷣца̀ , бжⷭ҇твенᲂе сѣ́мѧ в̾ни́хъ всѣ́ѧвъ , є҆ѵⷢ҇а́льски дх҃о́внѣ пᲂрᲂди́лъ є҆сѝ . тѣ́мже пресла́внꙋю тѝ па́мѧть пᲂчита́юще мо́лимсѧ , мᲂлѝ спасти́сѧ дш҃а́мъ на́шимъ . =кᲂнда́къ . гла́съ , и҃ .= ~Самᲂзва́ненъ не и҆́щꙋщимъ тебѐ ст҃лю ѡ҆брѣ́тесѧ . лю́ди ѿ и҆́дᲂльскїѧ льстѝ свᲂбᲂди́въ , и҆ ко хрⷭ҇то́вѣ вѣ́рѣ приве́лъ є҆сѝ . и҆ вᲂлхва̀ пансо́тника пᲂсрами́лъ є҆сѝ . тѣ́мже и҆ пе́рвыи є҆пкⷭ҇пъ и҆ ᲂу҆чи́тель пе́рми бы́въ . сегѡ̀ ра́ди дх҃о́внаѧ тѝ ча́да , ꙗ҆́кѡ тᲂбо́ю и҆зба́вльшесѧ ѿ и҆́дѡлъ , бл҃гᲂда́рнаѧ тебѣ̀ зᲂве́мъ , ра́дꙋисѧ стефа́не ᲂу҆чи́телю премꙋ́дрыи .

\[к҃з\] 🕃 С=т҃а́гѡ сщ҃еннᲂмч҃нка сѷмеѡ́на , сро́дни ка гдⷭ҇нѧ по́плᲂти . трᲂпа́рь . гла́съ , а҃ .= ~Хрⷭ҇то́ва тѧ сро́дника сѷмеѡ́не ст҃лю , и҆ мч҃нка крѣ́пка , сщ҃е́ннѡ вᲂсхвалѧ́емъ . ле́сть пᲂгꙋ́бльша , и҆ вѣ́рꙋ сᲂблю́дша . тѣ́мже дне́сь всест҃ꙋ́ю ти па́мѧть пра́зднꙋюще , сᲂгрѣше́нїемъ мл҃твами твᲂи́ми , разрѣше́нїе прїе́млемъ . =кᲂнда́къ . гла́съ , д҃ .= ~Ꙗ҆́кѡ ѕвѣздꙋ̀ пресвѣ́тлꙋю , цр҃кви тѧ̀ стѧжа́вши дне́сь , бг҃ᲂглаго́ливагѡ сѷмеѡ́на . прᲂсвѣща́етсѧ в̾зыва́ющи , ра́дꙋисѧ мч҃нкᲂмъ честны́и вѣнчѐ .

\[к҃и\] С=т҃ы́хъ а҆пⷭ҇лъ , і҆ас̾сѡ́на , и҆ сᲂсипа́тра .= С=т҃ы́хъ мч҃нкъ , маѯі́ма , да́ды , и҆ кїнтїлїа́на . трᲂпа́рь . гла́съ , г҃ .= ~А҆пⷭ҇ли ст҃і́и мᲂли́те млⷭ҇тиваго бг҃а , да грѣхо́въ ѡ҆ставле́нїе пᲂда́стъ дш҃а́мъ на́шимъ . =кᲂнда́къ , а҆пⷭ҇лѡмъ . гла́съ , д҃ .= ~Ꙗ҆ви́стесѧ ꙗ҆́кѡ ѕвѣ́зды пресвѣ́тлыѧ , прᲂсвѣща́юще всю̀ вселе́ннꙋю свѣ́тᲂмъ прᲂпᲂвѣ́данїѧ , а҆пⷭ҇ли бжⷭ҇твенїи , і҆ас̾сѡ́не и҆ сѡсипа́тре , спаси́те вѣ́рᲂю чтꙋ́щихъ ва́съ .

\[к҃ѳ\] С=т҃ы́хъ мч҃нкъ девѧтѝ , и҆́же в̾ кѵ́зицѣ .= П=рпⷣбнагѡ ѻ҆ц҃а на́шегѡ мемнѡ́на чꙋдᲂтво́рца . а҆ллилꙋ́їѧ . кᲂнда́къ . гла́съ , в҃ .= ~Тве́рдыи и҆ всесвѣ́тлыи ли́къ , мч҃нкъ девѧтѝ , трисо́лнечнагѡ бжⷭ҇тва̀ и҆спᲂвѣ́дницы , на сꙋди́щи тᲂгѡ̀ нача́льнѡ зва́хꙋ . кро́вь и҆ дш҃а с̾ тѣлесы̀ , ꙗ҆́кѡ непᲂро́чнꙋ же́ртвꙋ прино́симъ тѝ влⷣкᲂ . в̾ ли́цѣхъ нбⷭ҇ныхъ тѝ сᲂпричтѝ .

\[л҃\] 🕃 С=т҃а́гѡ и҆ всехва́льнагѡ а҆пⷭ҇ла і҆а́кѡва , бра́та і҆ѡа́нна бг҃ᲂсло́ва . трᲂпа́рь . гла́съ , г҃ .= ~А҆пⷭ҇ле ст҃ы́и і҆а́кѡве , мᲂлѝ млⷭ҇тиваго бг҃а . да грѣхо́въ ѡ҆ставле́нїе пᲂда́стъ дш҃а́мъ на́шимъ . =дрꙋгі́и , трᲂпа́рь .= ~А҆пⷭ҇лъ хрⷭ҇то́въ бы́сть и҆збра́нныи , и҆ бг҃ᲂсло́вꙋ вᲂз̾лю́бленникꙋ бра́тъ є҆динᲂро́дныи , всехва́льне і҆а́кѡве , пᲂю́щимъ тѧ̀ грѣхо́въ ѡ҆ставле́нїе и҆спрᲂсѝ , и҆ дш҃а́мъ на́шимъ ве́лїю млⷭ҇ть . =кᲂнда́къ . гла́съ , в҃ .= ~Гла́съ бжⷭ҇твеныи ᲂу҆слы́шавъ призыва́ющь тѧ̀ , любо́вь ѻ҆те́ческꙋю презрѣ́лъ є҆сѝ , и҆ прите́клъ є҆сѝ ко хрⷭ҇тꙋ̀ і҆а́кѡве , съ сро́дникᲂмъ свᲂи́мъ сла́вне . съ ни́мже и҆ спᲂдо́билсѧ є҆сѝ ви́дѣти , бжⷭ҇твенᲂе гдⷭ҇не преѡ҆браже́нїе .

