Б=г҃ᲂро́ᲁичны , и҆ крⷭ҇тᲂб҃гᲂро́ᲁичны , и҆́же глаго́лютсѧ по трᲂпарѣ́хъ , на вече́рни и҆ наꙋ́трени , по́ гласꙋ трᲂпарѧ̀ . сла́ва , и҆ ны́нѣ , б҃горо́ᲁиченъ . гла́съ , а҃ .= ~Мᲂли́твы свᲂи́хъ ра̑бъ , прїимѝ бⷣце , и҆ и҆зба́ви на́съ ѿ всѧ́ка бѣᲁы̀ , ꙗ҆́кѡ ро́жᲁьши хрⷭ҇та̀ сп҃са , и҆зба́вителѧ ᲁꙋшѧ́мъ на́шимъ . А҆́=ще ли же среᲁа̀ и҆ пѧто́къ , глаго́летсѧ по́ гласꙋ трᲂпарѧ̀ , крⷭ҇тᲂб҃гᲂро́ᲁиченъ .= ~И҆́же твᲂѐ застꙋпле́нїе стѧжа́вше пречⷭ҇таѧ , твᲂи́ми мл҃твами ѿ бѣ́ᲁъ и҆збавлѧ́емсѧ . и҆ крⷭ҇то́мъ с҃на твᲂегѡ̀ всегᲁа̀ сᲂхранѧ́еми , по́ ᲁᲂлгꙋ тѧ̀ всѝ бл҃гᲂче́стнѡ велича́емъ .

=б҃горо́ᲁиченъ , глаⷭ҇ , в҃ .= ~Мт҃и с҃та́ѧ пречⷭ҇тагѡ свѣ́та , а҆́нг҃льскими пѣ́сньми чтѹ́ще тѧ̀ пᲂє́мъ и҆ велича́емъ . =крⷭ҇тᲂб҃гᲂро́ᲁиченъ .= ~Тебѐ велича́емъ бⷣце вᲂпїю́ще , ра́ᲁꙋисѧ же́зле , ѿ него́ же без̾сѣ́мене б҃га прᲂзѧбла̀ є҆сѝ , разрꙋши́вшаго ᲁре́вᲂмъ сме́рть .

=б҃горо́ᲁиченъ . гла́съ , г҃ .= ~Ко́жᲁо и҆ᲁѣ́же спаса́етъсѧ , въ пра́вᲁꙋ та́мѡ прибѣга́етъ . и҆ ко́е и҆́но такᲂво̀ прибѣ́жище , ꙗ҆́кѡ твᲂѐ бⷣце , пᲂкрыва́ющеє ᲁꙋшѧ на́шѧ . =крⷭ҇тᲂбоⷢ҇ .= ~Же́ѕлъ си́лы стѧжа́вше , крⷭ҇тъ с҃на твᲂегѡ̀ бⷣце . тѣ́мъ низлага́емъ вра́жїѧ шата́нїѧ , и҆́же любо́вїю тѧ непреста́ннѡ велича́ющїи ;

=б҃горо́ᲁиченъ . гла́съ , ᲁ҃ .= ~Стѣна̀ непᲂбѣᲁи́маѧ на́мъ хрⷭ҇тїѧ́нѡмъ є҆сѝ бⷣце ᲁ҃во . к̾ тебѣ́ бо прибѣга́юще , не врежᲁе́ни пребыва́емъ . и҆ па́ки сᲂгрѣша́юще , и҆́мамы тѧ мл҃твеницꙋ . тѣ́мъ бл҃гᲂᲁарѧ́ще вᲂпїє́мъ ти , ра́ᲁꙋисѧ ѡ҆бра́ᲁᲂваннаѧ гⷭ҇ᲁь с̾ тᲂбо́ю . =крⷭ҇тᲂбоⷢ҇ .= ~Дв҃о всенепᲂро́чнаѧ , м҃ти хрⷭ҇та̀ б҃га , ѻ҆рꙋ́жїе про́йᲁе твᲂю̀ пречⷭ҇тꙋю ᲁ҃шю , є҆гᲁа̀ распина́ема во́лею ви́ᲁѣ с҃на и҆ б҃га твᲂего̀ . є҆го́же пребл҃гᲂслᲂве́ннаѧ мᲂлѧ́щи не преста́й , прᲂще́нїе сᲂгрѣше́нїємъ на́шимъ ᲁарᲂва́ти ;

=б҃горо́ᲁичеⷩ҇ . гла́съ , е҃ .= ~И҆́же ѿ ᲁ҃вы вᲂсїѧ́выи всемѹ̀ ми́рꙋ хрⷭ҇тѐ б҃же , и҆ с҃ны свѣ́та тᲂѧ̀ ра́ᲁи пᲂказа́выи , пᲂми́лꙋй на́съ ; =крⷭ҇тᲂбоⷢ҇ .= ~Крⷭ҇то́мъ с҃на твᲂегѡ̀ б҃гᲂра́ᲁᲂваннаѧ , и҆́ᲁᲂльскаѧ пре́лесть всѧ̀ ѹ҆празᲁни́сѧ , и҆ бѣсо́вскаѧ крѣ́пᲂсть пᲂпра́сѧ . сегѡ̀ ра́ᲁи вѣ́рнїи по́ ᲁᲂлгꙋ тѧ̀ прⷭ҇нѡ пᲂє́мъ и҆ бл҃гᲂслᲂви́мъ , и҆ бⷣцꙋ вᲂи́стинꙋ и҆спᲂвѣ́ᲁающе тѧ̀ велича́емъ ;

=б҃горо́ᲁиченъ . гла́съ , ѕ҃ .= ~По слᲂвесѝ твᲂемѹ̀ м҃ти и҆́стиннаѧ , сѐ всѝ ро́ᲁи бл҃жа́ще тѧ пᲂє́мъ и҆ велича́емъ . =крⷭ҇тᲂб҃гᲂро́ᲁиченъ .= ~Бцⷣе ᲁ҃во мᲂлѝ с҃на свᲂего̀ , во́лею пригвᲂзᲁи́вшагᲂсѧ на крⷭ҇тѣ̀ , и҆ ми́ра ѿ льстѝ свᲂбо́жᲁьшаго хрⷭ҇та̀ б҃га на́шего , пᲂми́лᲂвати ᲁꙋшѧ̀ на́шѧ .

=б҃горо́ᲁиченъ . гла́съ , з҃ .= ~А҆́ще и҆ мт҃рь тѧ тва́рь пᲂзна̀ , но ᲁ҃вꙋ тѧ̀ зижᲁи́тель пᲂказа̀ . рᲂᲁи́ бо пло́тїю хрⷭ҇та̀ б҃га на́шего , спаса́ющаго ᲁꙋшѧ̀ на́шѧ ; =крⷭ҇тᲂбоⷢ҇ .= ~Бцⷣе чи́стаѧ при́снѡ ᲁ҃ваѧ , на крⷭ҇тѣ̀ зрѧ́щи свᲂего̀ с҃на ви́сѧща , ꙗ҆́кѡ м҃ти пла́чꙋщи , вᲂзвелича́ше стра́ннᲂе є҆гѡ̀ сᲂше́ствїе ;

=б҃горо́ᲁиченъ . гла́съ , и҃ .= ~Ра́ᲁꙋисѧ ꙗ҆́же ѿ а҆́нг҃ла ми́рꙋ ра́ᲁᲂсть прїе́мшаѧ . ра́ᲁꙋисѧ ро́жᲁьшаѧ твᲂрца̀ тва́ри . ра́ᲁꙋисѧ спᲂᲁо́бльшаѧсѧ бы́ти м҃ти хрⷭ҇та̀ б҃га ; =крⷭ҇тᲂбоⷢ҇ .= ~А҆́гньца и҆ па́стырѧ и҆ сп҃са ми́рꙋ , на крⷭ҇тѣ̀ зрѧ́щи ро́жᲁьшаѧ тѧ̀ , г҃лаше с̾лезѧ́щи , ми́ръ ѹ҆́бѡ ра́ᲁꙋетсѧ , прїе́млѧ тᲂбо́ю и҆збавле́нїе . ѹ҆тро́ба же мᲂѧ̀ гᲂри́тъ , зрѧ́щи твᲂѐ распѧ́тїе , є҆́же за всѣ́хъ терпи́ши с҃не и҆ б҃же мо́й .

