=мѣ́сецъ ма́й .=
{{text_align=center}}

\[а҃\] С=т҃а́гѡ прᲂро́ка і҆єремі́ѧ . трᲂпа́рь . гла́съ , в҃ .= ~Прᲂро́ка твᲂегѡ̀ гдⷭ҇и і҆єремі́и , па́мѧть пра́зднꙋюще , тᲂгѡ̀ ра́ди мо́лимъ тѧ̀ , спасѝ дш҃а на́ша . =кᲂнда́къ . гла́съ , г҃ .= ~Ѡ҆чи́стивъ сѝ дх҃ᲂмъ вели́кїи пррⷪ҇че и҆ мꙋ́чениче , твᲂѐ свѣтᲂза́рнᲂе срⷣце сла́вныи і҆єремі́е , прᲂро́чествїѧ да́ръ свы́ше прїѧ́тъ . и҆ вᲂзᲂпи́лъ є҆сѝ велегла́снѡ во страна́хъ , сѐ бг҃ъ на́шъ , и҆ неприлᲂжи́тсѧ и҆́нъ к̾ немꙋ̀ , и҆́же вᲂпло́щьсѧ на землѝ ꙗ҆ви́сѧ .

=🕂= П=рпⷣбнаго ѻ҆ц҃а на́шего и҆гꙋ́мена пафнꙋ́тїѧ бо́рᲂвскагѡ . трᲂпа́рь . гла́съ , д҃ .= ~Житїѧ̀ свѣ́тлᲂстїю , прᲂсвѣти́въ си ѻ҆те́чествᲂ . в̾ мᲂли́твахъ и҆ пᲂстѣ́хъ , дарᲂва́нїи бжⷭ҇твенагѡ дх҃а и҆спо́лнисѧ . и҆ во вре́меннѣй се́й жи́зни до́брѣ пᲂдвиза́всѧ . млⷭ҇ть и҆ бл҃гᲂꙋтро́бїе всѣ́мъ скᲂрбѧ́щимъ ѿве́рзлъ є҆сѝ . и҆ ни́щимъ бы́сть застꙋ́пникъ . тѣ́мъ мо́лимъ тѧ̀ ѻ҆́ч҃е пафнꙋ́тїе , мᲂлѝ хрⷭ҇та̀ бг҃а , спасти́сѧ дш҃а́мъ на́шимъ . =кᲂнда́къ . гла́съ , и҃ .= ~Бж҃їимъ свѣтᲂли́тїемъ прᲂсвѣще́нъ ѻ҆́ч҃е , по́стническᲂе стѧжа́въ жи́тельство прпⷣбне , и҆́нᲂкѡмъ предо́брыи наста́вниче , и҆ по́стникѡмъ бл҃го́е ᲂу҆краше́нїе . сегѡ̀ ра́ди гдⷭ҇ь трꙋды̀ твᲂѧ̀ ви́дѣвъ , да́рᲂмъ чꙋде́съ ѡ҆бᲂгати́ тѧ . и҆стᲂча́еши бо и҆сцѣле́нїе , и҆ мо́лишисѧ ѡ҆ ста́дѣ твᲂе́мъ . мы́же ра́дꙋющесѧ вᲂпїе́мъ тѝ , ра́дꙋисѧ ѻ҆́ч҃е пафнꙋ́тїе .

\[в҃\] 🕃 И҆́=же во ст҃ы́хъ ѻ҆ц҃а на́шегѡ а҆ѳана́сїѧ вели́кагѡ . трᲂпа́рь . гла́съ , г҃ .= ~Сто́лпъ бы́сть правᲂсла́вїѧ , бжⷭ҇твеными преда́нїи , ᲂу҆твержа́ѧ цр҃квь , сщ҃еннᲂнача́льниче а҆ѳана́сїе . ѻ҆ц҃ꙋ бо сн҃а є҆динᲂсꙋ́щна прᲂпᲂвѣ́давъ , пᲂсрами́лъ є҆сѝ а҆́рїѧ , ѻ҆́ч҃е прпⷣбне , хрⷭ҇та̀ бг҃а мᲂлѝ , дарᲂва́ти на́мъ ве́лїю млⷭ҇ть . =кᲂнда́къ . гла́съ , в҃ .= ~Бг҃ᲂгла́снаѧ трꙋба̀ , цѣвни́ца дх҃о́внаѧ , ѻ҆́гненыи ᲂу҆́мъ , вели́кїи а҆ѳана́сїи , по дᲂстᲂѧ́нїю пᲂдо́бными да вᲂспᲂе́тсѧ пѣ́сньми . пра́вѣ бо всѣ́хъ наꙋчѝ , трⷪ҇цꙋ честѝ є҆динᲂсꙋ́щнꙋю .

=🕂= П=ренесе́нїе мᲂще́й , ст҃ы́хъ мч҃нкъ кн҃зе́й рꙋ́с̾скихъ ѻ҆бᲂю̀ бра́тꙋ по́плᲂти , бᲂри́са и҆ глѣ́ба , нарече́нныхъ во ст҃о́мъ кр҃еще́нїи , рᲂма́на и҆ давы́да . трᲂпа́рь . гла́съ , д҃ .= ~Дне́сь цр҃ко́внаѧ раз̾ширѧ́ютсѧ нѣ́дра , прїе́млющи бᲂга́тство бж҃їѧ бл҃гᲂда́ти . веселѧ́тсѧ рꙋ́сстїи сᲂбо́ри , ви́дѧще пресла́внаѧ чꙋдеса̀ , ꙗ҆́же твᲂри́та прихᲂдѧ́щимъ к̾ ва́ма вѣ́рᲂю , ст҃а́ѧ чꙋдᲂтво́рца бᲂри́се и҆ глѣ́бе . мᲂли́та хрⷭ҇та̀ бг҃а , да спасе́тъ дш҃а на́ша . =кᲂнда́къ . гла́съ , д҃ .= ~Ꙗ҆ви́сѧ дне́сь во странѣ̀ рꙋ́с̾стѣй бл҃гᲂда́ть и҆сцѣле́нїѧ , всѣ́мъ к̾ ва́ма бл҃же́ннаѧ прихᲂдѧ́щимъ , и҆ вᲂпїю́щимъ , ра́дꙋйтасѧ застꙋ́пника те́плаѧ .

\[г҃\] С=т҃ы́хъ мч҃нкъ , тимᲂѳе́ѧ и҆ ма́вры . а҆лли лꙋ́їѧ . кᲂнда́къ . гла́съ , д҃ .= ~Мнᲂгᲂразли́чныѧ мꙋ́ки претерпѣ́сте , и҆ вѣнца̀ ѿ́ бг҃а прїѧ́ли є҆ста̀ , ѡ҆ на́съ мᲂли́тесѧ бл҃же́ннїи , всепра́зднественꙋю па́мѧть ва́шꙋ твᲂрѧ́щихъ , вели́кїи тимᲂѳе́е , с̾ ма́врᲂю в̾кꙋ́пѣ , хрⷭ҇тꙋ̀ бг҃ꙋ , ᲂу҆мири́ти гра́дъ и҆ лю́ди . вы́ бо є҆стѐ вѣ́рнымъ ᲂу҆тверже́нїе .

=🕂= П=рпⷣбнагѡ ѻ҆ц҃а на́шегѡ ѳеᲂдѡ́сїѧ , ѻ҆́бщемꙋ житїю̀ нача́льника в̾ рꙋ́с̾стѣй землѝ . и҆гꙋ́мена бы́вша , честны́ѧ ѻ҆би́тели пече́рскїѧ , и҆́же в̾ кі́евѣ . трᲂпа́рь . гла́съ , и҃ .= ~Правᲂсла́вїю наста́вниче , бл҃гᲂче́стїѧ ᲂу҆чи́телю и҆ чистᲂтѣ̀ , вселе́ннѣй свѣти́льниче , а҆рхїєре́ѡмъ бг҃ᲂдх҃нᲂве́ннᲂе ᲂу҆дᲂбре́нїе , ѳеᲂдѡ́сїе премꙋ́дре . ᲂу҆че́нїемъ бо твᲂи́мъ всѧ̀ прᲂсвѣти́лъ є҆сѝ , цѣвни́це дх҃о́внаѧ . мᲂлѝ хрⷭ҇та̀ бг҃а , спасти́сѧ дш҃а́мъ на́шимъ . =кᲂнда́къ . гла́съ , г҃ .= ~Ѕвѣздꙋ̀ рꙋ́сскꙋю дне́сь пᲂчте́мъ , ѿ вᲂсто́ка вᲂсїѧ́вшꙋю , и҆ на́ западъ прише́дшꙋ . всю́ бо странꙋ̀ сїю̀ чꙋдесѝ и҆ дᲂбро́тᲂю ѡ҆бᲂгати́вшꙋ всѧ́ ны , трꙋдᲂдѣ́тельствᲂмъ и҆ бл҃гᲂда́тїю , и҆́нᲂческагѡ ᲂу҆ста́ва , бл҃же́ннагѡ ѳеᲂдѡ́сїѧ .

\[д҃\] С=т҃ы́ѧ мч҃нцы пелагі́и . трᲂпа́рь . гла́съ , д҃ .= ~А҆́гница твᲂѧ̀ і҆с҃е пелагі́ѧ , зᲂве́тъ ве́лїемъ гла́сᲂмъ , тебѐ женишѐ мо́й лю́бѧщи , и҆ и҆́щꙋщи страждꙋ̀ и҆ с̾распина́юсѧ , и҆ с̾пᲂгреба́юсѧ кр҃ще́нїемъ твᲂи́мъ , и҆ мꙋ́кꙋ прїимꙋ̀ тебѐ ра́ди , да црⷭ҇твꙋю с̾ тᲂбо́ю , и҆ ᲂу҆мира́ю наде́ждꙋ и҆мѣ́ѧ на тѧ̀ , ꙗ҆́кѡ да живꙋ̀ ᲂу҆ тебѐ . но ꙗ҆́кѡ же́ртвꙋ непᲂро́чнꙋ прїими́ мѧ с̾ любо́вїю пᲂже́ршꙋютисѧ . тᲂѧ̀ мл҃твами хрⷭ҇тѐ бж҃е , спасѝ дш҃а на́ша . =кᲂнда́къ . гла́съ , г҃ .= ~Вре́меннаѧ презрѣ́вши , и҆ нбⷭ҇ныхъ бл҃гъ прича́стница бы́вши , вѣне́цъ страда́нїѧ ра́ди прїи́мши , пелагі́е всечⷭ҇тна́ѧ , ꙗ҆́кѡ да́ръ принесла̀ є҆сѝ кро́вныѧ пᲂто́ки влⷣцѣ хрⷭ҇тꙋ̀ , мᲂлѝ ѿ бѣ́дъ и҆зба́вити на́съ , твᲂю̀ па́мѧть пᲂчита́ющихъ .

\[є҃\] С=т҃ы́ѧ мч҃нцы и҆ри́ны . трᲂпа́рь . гла́съ , д҃ .= ~А҆́гница твᲂѧ̀ і҆с҃е и҆ри́на , зᲂве́тъ ве́лїемъ гла́сᲂмъ , тебѐ женишѐ мо́й лю́бѧщи , и҆ и҆́щꙋщи страждꙋ̀ и҆ с̾распина́юсѧ , и҆ с̾пᲂгреба́юсѧ кр҃ще́нїемъ твᲂи́мъ , и҆ мꙋ́кꙋ прїимꙋ̀ тебѐ ра́ди , да црⷭ҇твꙋю с̾ тᲂбо́ю , и҆ ᲂу҆мира́ю наде́ждꙋ и҆мѣ́ѧ на тѧ̀ , ꙗ҆́кѡ да живꙋ̀ ᲂу҆ тебѐ . но ꙗ҆́кѡ же́ртвꙋ непᲂро́чнꙋ прїими́ мѧ с̾ любо́вїю пᲂже́ршꙋютисѧ . тᲂѧ̀ мл҃твами хрⷭ҇тѐ бж҃е , спасѝ дш҃а на́ша . =кᲂнда́к̾ . гла́съ , д҃ .= ~Хрⷭ҇то́вᲂю ᲂу҆ѧ́звена любо́вїю , и҆ тᲂгѡ̀ пᲂслѣ́дᲂвавши стᲂпа́мъ . и҆ ꙗ҆́кѡ царе́ва дщѝ ᲂу҆дᲂбри́сѧ , всечестна́ѧ дш҃е́ю , дв҃о и҆ мч҃нца и҆ри́но страда́ньми вѣнча́вшисѧ . ны́нѣ прїѧ́ла є҆сѝ живо́тъ бжⷭ҇твеныи и҆ наслажде́нїе .

\[ѕ҃\] С=т҃а́гѡ пра́веднагѡ і҆́ѡва . трᲂпа́рь . гла́съ , ѕ҃ .= ~Пра́ведника твᲂегѡ̀ гдⷭ҇и і҆́ѡва , па́мѧть пра́зднꙋюще . тᲂгѡ̀ ра́ди мо́лимъ тѧ̀ , всѧ́ ны и҆зба́ви ѿ и҆скꙋше́нїѧ лꙋка́вагѡ , да тѧ̀ сла́вимъ є҆ди́нᲂгѡ чл҃кᲂлю́бца . =кᲂнда́къ . гла́съ , в҃ .= ~Ꙗ҆́кѡ и҆́стиненъ и҆ кро́тᲂкъ , и҆ бг҃ꙋ сᲂбесѣ́дникъ , ѡ҆сщ҃е́нъ ꙗ҆ви́сѧ пресла́вныи і҆́ѡве , ᲂу҆го́дниче вᲂи́стинꙋ при́сныи . прᲂсвѣти́лъ є҆сѝ ми́ръ крѣ́пᲂстїю и҆ терпѣ́нїемъ твᲂи́мъ . тѣ́мже всѝ бг҃ᲂмꙋ́дре житїѐ твᲂѐ хва́лимъ , твᲂрѧ́ще па́мѧть твᲂю̀ .

\[з҃\] 🕃 В=ᲂспᲂмина́нїе и҆́же на́ нб҃си , ꙗ҆́вльшагᲂсѧ честна́гѡ крⷭ҇та̀ . трᲂпа́рь . гла́съ , и҃ .= ~Крⷭ҇та̀ твᲂегѡ̀ ѻ҆́бразъ ны́нѣ , па́че сл҃нца прᲂсїѧ̀ . є҆го́же с̾ гᲂры̀ ст҃ы́ѧ , на мѣ́стѣ кра́нїевѣ , прᲂсте́рлъ є҆сѝ . и҆ ю҆́же в̾ не́мъ сп҃се крѣ́пᲂсть ᲂу҆ѧсни́лъ є҆сѝ . и҆ си́мъ ᲂу҆крѣпи́лъ є҆сѝ на́съ , и҆ спасѝ всегда̀ в̾ ми́рѣ , мл҃твами бцⷣы . =кᲂнда́къ . гла́съ , д҃ .= ~Пᲂказа́выи крⷭ҇та̀ бжⷭ҇твеныи ѻ҆́бразъ на́ нб҃си , сꙋ́щїѧ на землѝ наста́вити , ко твᲂемꙋ̀ пᲂзна́нїю хрⷭ҇тѐ бж҃е . дне́сь прᲂсїѧ̀ невече́рнѧѧ свѣ́тлᲂсть , и҆ свѣ́тъ лица̀ твᲂегѡ̀ на на́съ зна́менасѧ . тᲂгѡ̀ ᲂу҆́бѡ всѝ и҆́мамы вѣ́рнїи , ѻ҆рꙋ́жїе ми́рꙋ непᲂбѣди́мꙋю пᲂбѣ́дꙋ . С=т҃а́гѡ мч҃нка а҆ка́кїѧ пᲂе́тсѧ на па́вечерницѣ .=

=🕂= П=рпⷣбнагѡ ѻ҆ц҃а на́шегѡ а҆нтѡ́нїѧ пече́рскагѡ . трᲂпа́рь . гла́съ , д҃ .= ~Ѿ мирска́гѡ мѧте́жа и҆зше́дъ , в̾ ти́хᲂе приста́нище ст҃ы́ѧ гᲂры̀ а҆ѳо́на дᲂсти́глъ є҆сѝ . ѿверже́нїемъ ми́ра , є҆ѵⷢ҇а́льски хрⷭ҇тꙋ̀ пᲂслѣ́дᲂва . ра́внѡ а҆́гг҃льно житїѐ по́жилъ є҆сѝ . и҆ ѿ тꙋ́дꙋ бл҃гᲂслᲂве́нїемъ ѻ҆ц҃ъ в̾ го́рꙋ прише́дъ , и҆дѣ́же трꙋдᲂлю́бнѣ в̾ пеще́рахъ жи́знь сᲂверши́въ . ѻ҆те́чество сѝ прᲂсвѣти́лъ є҆сѝ . и҆ мно́жествꙋ и҆́нᲂчествꙋющихъ , стезю̀ ведꙋ́щꙋю к̾ нбⷭ҇нᲂмꙋ црⷭ҇твїю пᲂказа́въ , и҆ хрⷭ҇то́ви си́хъ приве́лъ є҆сѝ . є҆го́же мᲂлѝ прпⷣбне , да спасе́тъ дш҃а на́ша . =кᲂнда́къ . гла́съ , и҃ . Въ= ми́рѣ ꙗ҆́кѡ а҆́гг҃лъ ѻ҆́ч҃е по́жилъ є҆сѝ , в̾ землѝ пеще́рꙋ себѣ̀ сᲂдѣ́лавъ . в̾не́й же до́брѣ пᲂдвиза́сѧ прᲂти́вꙋ неви́димагѡ врага̀ кᲂзне́мъ . и҆ ѿ тꙋ́дꙋ веселѧ́сѧ преше́лъ є҆сѝ к̾ нбⷭ҇нымъ черто́гᲂмъ . пᲂмина́й на́съ чтꙋ́щихъ па́мѧть твᲂю̀ , да зᲂве́мъ тѝ , ра́дꙋисѧ а҆нто́нїе ѻ҆́ч҃е на́шъ .

=\[и҃\] 🕀= С=т҃а́гѡ а҆пⷭ҇ла и҆ є҆ѵⷢ҇али́ста і҆ѡа́нна бг҃ᲂсло́ва .= П=рпⷣбнагѡ ѻ҆ц҃а на́шегѡ а҆рсе́нїѧ вели́кагѡ . трᲂпа́рь , а҆пⷭ҇лꙋ . гла́съ , в҃ .= ~А҆пⷭ҇ле хрⷭ҇тꙋ̀ бг҃ꙋ вᲂз̾лю́бленне , пᲂтщи́сѧ и҆зба́вити лю́ди без̾ѿвѣ́тны . прїи́метъ бо тѧ̀ припа́дающа , и҆́же вᲂз̾ле́гша на пе́рси прїе́мыи . є҆го́же мᲂлѝ бг҃ᲂсло́ве , и҆ належа́щїи ѻ҆́блакъ ꙗ҆зы́ческїи разгна́ти . прᲂсѧ̀ на́мъ ми́ра и҆ ве́лїѧ млⷭ҇ти . =трᲂпа́рь , прпⷣбно́мꙋ . гла́съ , и҃ .= ~Слеза́ми твᲂи́хъ и҆сто́чникъ , пꙋсты́ни без̾ча́днᲂе вᲂз̾дѣ́лалъ є҆сѝ . и҆ и҆з̾ глꙋбины̀ вᲂз̾дыха́нїи , во́сто трꙋды̀ расплᲂди́лъ є҆сѝ . и҆ бы́сть свѣти́льникъ вселе́ннѣй сїѧ́ѧ чꙋдесы̀ , а҆рсе́нїе ѻ҆́ч҃е на́шъ . мᲂлѝ хрⷭ҇та̀ бг҃а , спасти́сѧ дш҃а́мъ на́шимъ . =кᲂнда́къ , а҆пⷭ҇лꙋ . гла́съ , в҃ .= ~Вели́чїѧ твᲂѧ̀ дв҃ьствениче ктᲂ̀ и҆спᲂвѣ́сть ; и҆стᲂча́ѧ бо чꙋдеса̀ , и҆з̾лива́еши и҆сцѣле́нїѧ , и҆ мо́лишисѧ ѡ҆ дш҃а́хъ на́шихъ . ꙗ҆́кѡ бг҃ᲂсло́вецъ и҆ дрꙋ́гъ хрⷭ҇то́въ . =кᲂнда́къ , прпⷣбнᲂмꙋ . гла́съ , г҃ .= ~Ѿ ри́ма вᲂсїѧ́лъ є҆сѝ , ꙗ҆́кᲂже сл҃нце ве́лїе , и҆ къ црⷭ҇кᲂмꙋ гра́дꙋ дᲂсти́глъ є҆сѝ пребл҃же́нне . слᲂвесы̀ твᲂи́ми прᲂсвѣща́ѧ сегѡ̀ и҆ дѣ́лы . всѧ́кꙋ неразꙋ́мїѧ мглꙋ̀ ѿгᲂнѧ̀ . сегѡ̀ ра́ди тѧ̀ пᲂчита́емъ , ѻ҆ц҃е́мъ сла́вᲂ , а҆рсе́нїе прпⷣбне .

=\[ѳ҃\]= С=т҃а́гѡ прᲂро́ка и҆са́їи .= И҆ =ст҃а́гѡ мꙋ́ченика христᲂфо́ра . трᲂпа́рь , прᲂро́кꙋ . гла́съ , в҃ .= ~Прᲂро́ка твᲂегѡ̀ гдⷭ҇и и҆са́їѧ , па́мѧть пра́зднꙋющїи , тᲂгѡ̀ ра́ди мо́лимъ тѧ̀ спасѝ дш҃а на́ша . =дрꙋгі́и , трᲂпа́рь , мч҃нкꙋ . гла́съ , д҃ .= ~Мч҃нкъ тво́й гдⷭ҇и христᲂфо́ръ , во страда́нїи свᲂе́мъ вѣне́цъ прїѧ́тъ нетлѣ́нныи , ѿ тебѐ бг҃а на́шегѡ . и҆мѣ́ѧ бо крѣ́пᲂсть твᲂю̀ непᲂбѣди́мꙋю , мꙋ́чащихъ ᲂу҆празднѝ , и҆ раз̾рꙋшѝ бѣсо́мъ немᲂщно́е шата́нїе . тᲂгѡ̀ мл҃твами хрⷭ҇тѐ бж҃е спасѝ дш҃а на́ша . =кᲂнда́къ . гла́съ , в҃ .= ~Прᲂро́чества да́ръ вᲂспрїи́мъ , прᲂро́че и҆ мꙋ́чениче , и҆са́їѧ бг҃ᲂпрᲂпᲂвѣ́дниче , всѣ́мъ ᲂу҆ѧсни́лъ є҆сѝ вᲂчелᲂвѣ́ченїе гдⷭ҇не . вᲂзᲂпи́въ велегла́снѡ во страна́хъ , сѐ дв҃аѧ во́ чревѣ прїи́метъ .

=🕂= П=ренесе́нїе честны́хъ мᲂще́й , и҆́же во ст҃ы́хъ ѻ҆ц҃а на́шегѡ нико́лы а҆рхїє҆пкⷭ҇па мирликі́йскихъ чꙋдᲂтво́рца . трᲂпа́рь . гла́съ , д҃ .= ~Приспѣ̀ дн҃ь свѣ́тлагѡ тᲂржества̀ , гра́дъ ба́рскїи ра́дꙋетсѧ , и҆ съ ни́мъ вселе́ннаѧ всѧ̀ сликᲂвствꙋ́етъ , пѣ́сньми и҆ пѣ́ньми дх҃о́вными . дне́сь бо сщ҃е́ннᲂе тᲂржествᲂ̀ , в̾ пренесе́нїе честны́хъ и҆ мнᲂгᲂцѣле́бныхъ мᲂще́й , ст҃лѧ и҆ чꙋдᲂтво́рца нико́лы , ꙗ҆́кᲂже сл҃нце незахᲂди́мᲂе вᲂсїѧ̀ , свѣтᲂза́рными лꙋча́ми . и҆ разгᲂнѧ́ѧ тмꙋ̀ и҆скꙋше́нїѧ же и҆ бѣ́дъ ѿ вᲂпїю́щихъ вѣ́рнѡ , спаса́й на́съ ꙗ҆́кѡ пред̾ста́тель на́шъ вели́кїи нико́лае . =дрꙋгі́и , трᲂпа́рь . гла́съ , д҃ .= ~Ѻ҆те́чество свᲂѐ ми́рскїи гра́дъ не ѡ҆ста́вль дх҃ᲂмъ , преди́вно же во́ градъ ба́рскїи , пресла́внѡ тѣ́лᲂмъ пренесе́сѧ а҆рхїєре́ю нико́лае . и҆ по всю́дꙋ мно́жества чл҃ческаѧ , свᲂи́мъ прише́ствїемъ вᲂз̾весели́лъ є҆сѝ , бᲂлѧ́щїѧ и҆сцѣлѧ́ѧ . тѣ́мже тѧ̀ мо́лимъ ст҃лю , мᲂлѝ хрⷭ҇та̀ бг҃а да спасе́тъ дш҃а на́ша . =кᲂнда́къ . гла́съ , г҃ .= ~Взы́де ꙗ҆́кѡ ѕвѣзда̀ ѿ вᲂсто́ка до за́пада , твᲂѧ̀ мо́щи ст҃лю нико́лае . мо́ре же ѡ҆ст҃и́сѧ ше́ствїемъ ти . и҆ гра́дъ ба́рскїи прїе́млѧ тᲂбо́ю бл҃гᲂда́ть . на́съ бо ра́ди пᲂказа́сѧ чꙋдᲂтво́рецъ и҆зѧ́щенъ , преди́венъ и҆ ми́лᲂстивъ .

\[і҃\] 🕃 С=т҃а́гѡ а҆пⷭ҇ла си́мѡна зило́та . трᲂпа́рь . гла́съ , г҃ .= ~А҆пⷭ҇ле ст҃ы́и си́мѡне , мᲂлѝ млⷭ҇тивагѡ бг҃а , да грѣхо́въ ѡ҆ставле́нїе пᲂда́стъ дш҃а́мъ на́шимъ . =кᲂнда́къ . гла́съ , в҃ .= ~Па́влꙋ ꙗ҆́вльсѧ сᲂбесѣ́дникъ , а҆пⷭ҇ле ст҃ы́и си́мѡне . с̾ тѣ́мъ на́мъ сло́во вᲂз̾вѣсти́лъ є҆сѝ , бжⷭ҇твеныѧ бл҃гᲂда́ти , тайнᲂглаго́льниче си́мѡне пребл҃же́нне . сегѡ̀ ра́ди вᲂпїе́мъ тѝ , непреста́й мᲂлѧ́сѧ ѡ҆ всѣ́хъ на́съ .

\[а҃і\] С=т҃а́гѡ сщ҃еннᲂмч҃нка мѡкі́ѧ . трᲂпа́рь . гла́съ , д҃ .= ~Мч҃нкъ тво́й гдⷭ҇и мѡкі́е , во страда́нїи свᲂе́мъ вѣне́цъ прїѧ́тъ нетлѣ́нныи , ѿ тебѐ бг҃а на́шегѡ . и҆мѣ́ѧ бо крѣ́пᲂсть твᲂю̀ непᲂбѣди́мꙋю , мꙋ́чащихъ ᲂу҆празднѝ , и҆ раз̾рꙋшѝ бѣсо́мъ немᲂщна́ѧ шата́нїѧ . тᲂгѡ̀ мл҃твами хрⷭ҇тѐ бж҃е спасѝ дш҃а на́ша . =кᲂнда́къ . гла́съ , в҃ .= ~Вᲂѡ҆рꙋжи́всѧ щито́мъ вѣ́ры , нечести́выхъ пᲂлкѝ пᲂбѣди́лъ є҆сѝ сщ҃еннᲂмч҃нче . и҆ вѣне́цъ прїѧ́тъ ѿ́ бг҃а мѡкі́е . тѣ́мже со а҆́гг҃лы ра́дꙋѧсѧ , и҆збавлѧ́й ѿ бѣ́дъ пᲂю́щїѧ тѧ̀ . и҆ мᲂлѝ непреста́ннѡ ѡ҆ всѣ́хъ на́съ .

\[в҃і\] С=т҃а́гѡ є҆пиѳа́нїѧ є҆пкⷭ҇па ки́прьска .= И҆ =ст҃а́гѡ ге́рмана а҆рхїє҆пкⷭ҇па кᲂнстанти́на гра́да . трᲂпа́рь . гла́съ , д҃ .= ~Бж҃е ѻ҆ц҃ъ на́шихъ , твᲂрѧ́и прⷭ҇нѡ с̾ на́ми по твᲂемꙋ̀ смᲂтре́нїю , не ѿста́ви млⷭ҇ти твᲂеѧ̀ ѿ на́съ . но тѣ́хъ мл҃твами въ смире́нїи ᲂу҆стро́й живо́тъ на́шъ . =кᲂнда́къ . гла́съ , д҃ .= ~Сщ҃еннᲂнача́льныхъ чꙋ́днᲂе сᲂвᲂкꙋпле́нїе , вᲂсхва́лимъ вѣ́рнїи по́дᲂлгꙋ . съ ге́рманᲂмъ сла́внагѡ є҆пиѳа́нїѧ . сі́и бо пᲂпали́ша без̾бо́жныхъ ꙗ҆зы́ки . и҆ ᲂу҆че́нїѧ премꙋ́драѧ прᲂпᲂвѣ́даша , всѣ́мъ правᲂсла́внѡ пᲂю́щимъ при́снѡ , бл҃гᲂче́стїѧ вели́кᲂе та́инствᲂ .

\[г҃і\] С=т҃ы́ѧ мч҃нцы глике́рїи . трᲂпа́рь . гла́съ , д҃ .= ~А҆́гница твᲂѧ̀ і҆с҃е глике́рїѧ , зᲂве́тъ ве́лїемъ гла́сᲂмъ , тебѐ женишѐ мо́й лю́бѧщи , и҆ и҆́щꙋщи страждꙋ̀ и҆ с̾распина́юсѧ , и҆ с̾пᲂгреба́юсѧ кр҃ще́нїемъ твᲂи́мъ , и҆ мꙋ́кꙋ прїимꙋ̀ тебѐ ра́ди , да црⷭ҇твꙋю с̾ тᲂбо́ю , и҆ ᲂу҆мира́ю наде́ждꙋ и҆мѣ́ѧ на тѧ̀ , ꙗ҆́кѡ да живꙋ̀ ᲂу҆ тебѐ . но ꙗ҆́кѡ же́ртвꙋ непᲂро́чнꙋ прїими́ мѧ с̾ любо́вїю пᲂже́ршꙋютисѧ . тᲂѧ̀ мл҃твами хрⷭ҇тѐ бж҃е , спасѝ дш҃а на́ша . =кᲂнда́къ . гла́съ , д҃ .= ~Сла́вныѧ дне́сь глике́рїи , свѣ́тлᲂе страда́нїе пᲂю́ще , пѣ́сньми вѣ́рнїи , и҆ любо́вїю чтꙋ́ще вᲂпїе́мъ . тᲂѧ̀ ра́ди всѣ́мъ пᲂда́ждь хрⷭ҇тѐ , млⷭ҇ти твᲂеѧ̀ .

\[д҃і\] С=т҃а́гѡ мч҃нка и҆си́дѡра . а҆ллилꙋ́їѧ . кᲂнда́к̾ . гла́съ , д҃ .= ~Ꙗ҆́кѡ ѕвѣздꙋ̀ пресвѣ́тлꙋ . тѧ̀ цр҃кви стѧжа̀ мч҃нче и҆си́дѡре . свѣтᲂзаре́нїѧ лꙋча́ми прᲂсвѣща́еми , при́снѡ зᲂве́мъ тѝ , ра́дꙋисѧ страда́льцемъ дᲂбро́тᲂ .

=🕂= С=т҃а́гѡ пра́веднагѡ и҆си́дѡра , ᲂу҆ро́дивагѡ хрⷭ҇та̀ ра́ди . нарица́емагѡ твердисло́ва рᲂсто́вскагѡ чꙋдᲂтво́рца . трᲂпа́рь . гла́съ , д҃ .= ~Прᲂсвѣти́всѧ бжⷭ҇твенᲂю бл҃гᲂда́тїю бг҃ᲂмꙋ́дре , цѣлᲂмꙋ́дрїемъ и҆ мно́гимъ терпѣ́нїемъ , во вре́меннѣй жи́зни тече́нїе до́брѣ скᲂнча́лъ є҆сѝ . тѣ́мже и҆ по сме́рти ꙗ҆ви́ тѧ свѣ́тлᲂсть житїѧ̀ твᲂегѡ̀ . и҆стᲂча́еши бо и҆сцѣле́нїемъ бл҃гᲂда́ть , и҆́же с̾ вѣ́рᲂю притека́ющимъ ко ст҃о́мꙋ тѝ гро́бꙋ , и҆си́дѡре всебл҃же́нне . мᲂлѝ хрⷭ҇та̀ бг҃а , спасти́сѧ дш҃а́мъ на́шимъ . =кᲂнда́къ . гла́съ , и҃ .= ~И҆з̾бра́ннᲂмꙋ и҆ ди́внᲂмꙋ в̾ пра́ведницѣхъ , и҆́же ᲂу҆́бѡ ѿ хрⷭ҇та̀ да́ръ чꙋде́съ прїи́мшемꙋ , пᲂхва́льныѧ ны́нѣ принесе́мъ глаго́лы . но ꙗ҆́кѡ и҆мы́и дерзнᲂве́нїе ко ст҃ѣ́й трⷪ҇цѣ , ю҆́же мᲂлѝ , и҆зба́витисѧ ѿ бѣ́дъ рабо́мъ твᲂи́мъ . да зᲂве́мъ ти , ра́дꙋисѧ бг҃ᲂмꙋ́дре и҆си́дѡре .

\[є҃і\] 🕃 П=рпⷣбнагѡ ѻ҆ц҃а на́шегѡ пахѡ́мїѧ вели́кагѡ . трᲂпа́рь . гла́съ , и҃ .= ~Сле́зъ твᲂи́хъ и҆сто́чники , пꙋсты́ни без̾ча́днᲂе вᲂздѣ́лалъ є҆сѝ . и҆ є҆́же и҆з̾ глꙋбины̀ вᲂз̾дыха́нїи , во́сто трꙋды̀ расплᲂди́лъ є҆сѝ . и҆ бы́сть свѣти́льникъ вселе́ннѣй , сїѧ́ѧ чꙋдесы̀ , пахѡ́мїе ѻ҆́ч҃е на́шъ . мᲂлѝ хрⷭ҇та̀ бг҃а , спасти́сѧ дш҃а́мъ на́шимъ . =кᲂнда́къ . гла́съ , в҃ .= ~Свѣти́льникъ свѣ́телъ пᲂказа́сѧ в̾ кᲂнцѣ́хъ . пꙋсты́ни же гра́ды сᲂтвᲂри́лъ є҆сѝ мно́жествы и҆́нᲂческими . са́мъ себѐ распѧ́лъ є҆сѝ , крⷭ҇тъ сво́й на ра́мо в̾зе́мъ , и҆ вᲂз̾держа́нїемъ тѣ́ло и҆знꙋри́лъ є҆сѝ . мᲂлѧ̀ непреста́ннѡ ѡ҆ всѣ́хъ на́съ .

=🕂= И҆́=же во ст҃ы́хъ ѻ҆ц҃а на́шегѡ и҆са́їѧ є҆пкⷭ҇па , рᲂсто́вскагѡ чꙋдᲂтво́рца . трᲂпа́рь . гла́съ , и҃ .= ~Правᲂсла́вїю наста́вниче , бл҃гᲂче́стїѧ ᲂу҆чи́телю и҆ чистᲂтѣ̀ . рᲂсто́вꙋ свѣти́льниче пресвѣ́тлыи . ст҃лемъ бг҃ᲂдх҃нᲂве́ннᲂе ᲂу҆дᲂбре́нїе , и҆са́їе премꙋ́дре . ᲂу҆че́нїемъ бо твᲂи́мъ всѧ̀ рꙋ́с̾скїѧ кᲂнцы̀ прᲂсвѣти́лъ є҆сѝ , бл҃гᲂда́тїю дх҃о́внᲂю ст҃лю бл҃же́нне , мᲂлѝ хрⷭ҇та̀ бг҃а , да спасе́тъ дш҃а на́ша . =кᲂнда́къ . гла́съ , г҃ .= ~Ꙗ҆́кѡ гро́мъ вᲂз̾гремѣ́лъ є҆сѝ , бжⷭ҇твеными ти ᲂу҆че́нїи , в̾ рꙋ́с̾стѣй землѝ , и҆ ꙗ҆ви́лсѧ є҆сѝ свѣти́льникъ пресвѣ́телъ , ѡ҆сїѧ́ѧ свѣ́тᲂмъ бг҃ᲂразꙋ́мїѧ и҆са́їе блаже́нне . тѣ́мже и҆ вᲂпїе́мъ тѝ хрⷭ҇та̀ бг҃а мᲂлѝ , непреста́ннѡ ѡ҆ всѣ́хъ на́съ .

=🕂= Б=л҃гᲂвѣ́рнагѡ цр҃вича кн҃зѧ дими́трїѧ мᲂско́вскагѡ и҆ всеѧ̀ рꙋсі́и но́вагѡ чꙋдᲂтво́рца . трᲂпа́рь . гла́съ , в҃ .= ~Црⷭ҇кᲂю дїади́мᲂю ѡ҆дѣ́ѧнъ бг҃ᲂмꙋ́дре мч҃нче ; за ски́петръ крⷭ҇тъ в̾ рꙋ́кꙋ прїе́мъ . ꙗ҆ви́сѧ ꙗ҆́кѡ пᲂбѣдᲂно́сецъ . и҆ всесᲂж же́нїѧ же́ртвꙋ сщ҃е́ннꙋ себѐ прине́слъ є҆сѝ дими́трїе . пᲂказа́сѧ и҆з̾рѧ́денъ вра́чь рꙋ́с̾скᲂмꙋ црⷭ҇твїю , ѻ҆́бразъ в̾ себѣ̀ чꙋдᲂтвᲂре́нїѧ нᲂсѧ̀ . ꙗ҆́кѡ а҆́гнецъ непᲂро́ченъ , ѿ раба̀ закᲂле́нїе прїѧ́тъ , ᲂу҆бива́ющагѡ тѣ́лᲂ , дш҃и́ же кᲂснꙋ́тисѧ немᲂгꙋ́ща . да пла́четсѧ ᲂу҆́бѡ ѕлы́и властᲂлю́бецъ . ты́ же ра́дꙋѧсѧ пред̾стᲂи́ши ст҃ѣ́й трⷪ҇цѣ , мᲂли́сѧ ѡ҆ держа́вѣ с̾ро́дникъ твᲂи́хъ , бл҃гᲂꙋго́днѣ бы́ти , и҆ сынᲂвѡ́мъ рꙋ́с̾скимъ спасти́сѧ . =дрꙋгі́и , трᲂпа́рь . гла́съ , г҃ .= ~Страстᲂте́рпче хрⷭ҇то́въ дими́трїе , мᲂлѝ млⷭ҇тиваго бг҃а , да грѣхо́въ ѡ҆ставле́нїе пᲂда́стъ дш҃а́мъ на́шимъ . =кᲂнда́к̾ . гла́съ , и҃ .= ~Вᲂсїѧ̀ дне́сь бл҃гᲂцвѣтꙋ́щаѧ ѿ́расль , бл҃гᲂчести́вагѡ ко́рене , ѿ скипетрᲂдержа́вныхъ рꙋсі́йскагѡ црⷭ҇твїѧ , дᲂбрᲂра́сленыи гре́знъ и҆з̾растѐ , и҆ хрⷭ҇то́ви красе́нъ пло́дъ прᲂзѧбѐ . тѣ́мже ѿ землѝ вᲂз̾ва́выи тѧ̀ к̾ вѣ́чнымъ ѻ҆би́телемъ , сᲂблюда́етъ и҆ по ᲂу҆бїе́нїи твᲂе́мъ невреди́мѡ тѣ́ло твᲂѐ страда́льчески ѡ҆багре́нѡ кро́вїю . бл҃гᲂро́дне ст҃е дими́трїе , сᲂблюда́й ѻ҆те́чество свᲂѐ , и҆ гра́дъ тво́й невреди́мъ . тᲂмꙋ́ бо є҆сѝ ᲂу҆тверже́нїе .

=🕂= П=рпⷣбнагѡ ѻ҆ц҃а на́шегѡ є҆в̾фрᲂси́на пскᲂвска́гѡ чꙋдᲂтво́рца . трᲂпа́рь . гла́съ , д҃ .= ~Жите́йскꙋю печа́ль , и҆ всѧ́къ мѧте́жь ми́ра сегѡ̀ любвѐ ра́ди хрⷭ҇то́вы , со дерзнᲂве́нїемъ ѿве́рглъ є҆сѝ бл҃же́нне . и҆ пᲂвелѣ́ннаѧ распѧ́тымъ гдⷭ҇емъ і҆с҃ᲂмъ хрⷭ҇то́мъ , всѧ̀ и҆спра́вилъ є҆сѝ . и҆ тᲂгѡ̀ ꙗ҆ре́мъ взе́мъ , во все́мъ во́ли є҆гѡ̀ пᲂвинꙋ́лсѧ є҆сѝ . и҆ бл҃гᲂчести́въ дѣ́латель живо́тнымъ за́пᲂвѣдемъ хрⷭ҇то́вымъ , бл҃гᲂтрꙋ́днѡ прилѣжа́лъ є҆сѝ . и҆ сегѡ̀ ра́ди бг҃ъ прᲂсла́ви тѧ , и҆ по преставле́нїи чꙋдеса̀ пᲂказа̀ ѿ чⷭ҇тна́гѡ гро́ба твᲂегѡ̀ . тѣ́мже и҆ неѡ҆скꙋ́днѡ ᲂу҆гᲂбзи́сѧ ѻ҆би́тель твᲂѧ̀ . и҆ ни́щимъ бы́сть бᲂга́тнᲂе приста́нище и҆ пᲂкро́въ . ѻ҆́ч҃е на́шъ прпⷣбне є҆в̾фрᲂси́не , мᲂлѝ хрⷭ҇та̀ бг҃а , да спасе́тъ дш҃а на́ша . =кᲂнда́къ . гла́съ , и҃ .= ~Бж҃їимъ свѣтᲂли́тїемъ прᲂсвѣще́нъ ѻ҆́ч҃е , по́стническᲂе стѧжа́въ жи́тельство прпⷣбне . и҆́нᲂкѡмъ предо́брыи наста́вниче , и҆ по́стникѡмъ бл҃го́е ᲂу҆краше́нїе . сегѡ̀ ра́ди гдⷭ҇ь трꙋды̀ твᲂѧ̀ ви́дѣвъ , да́рᲂмъ чꙋде́съ ѡ҆бᲂгати́ тѧ , и҆стᲂча́еши бо и҆сцѣле́нїѧ . мы́ же ра́дꙋющесѧ вᲂпїе́мъ ти , ра́дꙋисѧ ѻ҆́ч҃е є҆в̾фрᲂси́не , и҆́нᲂкѡмъ ᲂу҆дᲂбре́нїе .

\[ѕ҃і\] П=рпⷣбнагѡ ѻ҆ц҃а на́шегѡ , ѳео́дѡра ѡ҆сщ҃е́ннагѡ , ᲂу҆ченика̀ бы́вшагѡ ст҃а́гѡ пахѡ́мїѧ . трᲂпа́рь . гла́съ , а҃ .= ~Пꙋсты́нныи жи́тель , во́плᲂти а҆́гг҃лъ , и҆ чꙋдᲂтво́рецъ ꙗ҆ви́сѧ бг҃ᲂно́се ѻ҆́ч҃е на́шъ ѳео́дѡре . пᲂще́нїемъ и҆ бдѣ́нїемъ и҆ мл҃твами нбⷭ҇ныѧ да́ры прїе́мъ , и҆сцѣлѧ́еши бᲂлѧ́щїѧ , и҆ дш҃а вѣ́рᲂю притека́ющихъ тѝ . сла́ва да́вшемꙋ тѝ крѣ́пᲂсть . сла́ва вѣнча́вшемꙋ тѧ̀ . сла́ва даю́щемꙋ тᲂбо́ю всѣ́мъ и҆сцѣле́нїе . =кᲂнда́къ . гла́съ , д҃ .= ~И҆́з̾млада свѣ́дыи твᲂѐ бл҃го́е и҆з̾вᲂле́нїе , ѳео́дѡре ѡ҆сщ҃е́нныи , є҆ди́нъ бл҃гі́и бг҃ъ , ѿ лꙋка́вства невре́дна сᲂблю́дъ тѧ . и҆ сла́внᲂмꙋ вᲂз̾слѣ́дᲂвати пахѡ́мїѧ спᲂдо́би тѧ , и҆ со а҆́гг҃лы с̾ни́мъ вᲂдвᲂрѧ́тисѧ . с̾ни́ми же непреста́й мᲂлѧ̀ ѻ҆́ч҃е прпⷣбне , за дш҃а на́ша .

=🕂= П=рпⷣбнагѡ ѻ҆ц҃а на́шегѡ є҆фре́ма переко́мьскагѡ , нᲂвᲂгᲂро́дскагѡ чꙋдᲂтво́рца . трᲂпа́рь . гла́съ , д҃ .= ~Ѿ ю҆́нᲂсти свᲂеѧ̀ ве́сь бг҃ᲂви пᲂрабо́тилсѧ є҆сѝ бл҃же́нне . и҆ тᲂгѡ̀ ра́ди любвѐ ѻ҆те́чество и҆ ро́дъ ѡ҆ста́вилъ є҆сѝ , в̾ пꙋсты́ню всели́всѧ . в̾ не́йже и҆ жесто́кᲂе житїѐ пᲂказа́въ . и҆ чꙋде́съ дарᲂва́нїѧ ѿ́ бг҃а прїѧ́лъ є҆сѝ , є҆фре́ме прпⷣбне . мᲂлѝ хрⷭ҇та̀ бг҃а , да спасе́тъ дш҃а на́ша . =кᲂнда́къ . гла́съ , и҃ .= ~А҆́гг҃льскᲂмꙋ житїю̀ пᲂревнᲂва́въ прпⷣбне , всѧ̀ земна́ѧ ѡ҆ста́вивъ , ко хрⷭ҇тꙋ̀ прите́клъ є҆сѝ . и҆ тᲂгѡ̀ запᲂвѣдьмѝ ѡ҆гражда́ѧсѧ , ꙗ҆ви́сѧ сто́лпъ непᲂкᲂлѣби́мъ ѿ вра́жїихъ напа́данїи . тѣ́мъ зᲂве́мъ ти , ра́дꙋисѧ є҆фре́ме свѣти́ло пресвѣ́тлᲂе .

\[з҃і\] С=т҃а́гѡ а҆пⷭ҇ла а҆ндрѡ́ника , є҆ди́нагѡ ѿ седми́десѧти , и҆ и҆́же с̾ ни́мъ . трᲂпа́рь . гла́съ , г҃ .= ~А҆пⷭ҇ли ст҃і́и , мᲂли́те млⷭ҇тиваго бг҃а , да грѣхо́въ ѡ҆ставле́нїе пᲂда́стъ дш҃а́мъ на́шимъ . =кᲂнда́къ . гла́съ , в҃ .= ~Звѣздꙋ̀ пресвѣ́тлꙋю , бг҃ᲂразꙋ́мїѧ свѣ́тᲂмъ прᲂсвѣ́щьшагѡ ꙗ҆зы́ки , а҆пⷭ҇ла хрⷭ҇то́ва а҆ндрѡ́ника вᲂсхва́лимъ , и҆ с̾ни́мъ и҆́же во бл҃гᲂвѣ́стїи пᲂтрꙋди́вшꙋюсѧ , і҆ꙋ́нїю премꙋ́дрꙋю . вᲂпїю́ще , мᲂли́те хрⷭ҇та̀ бг҃а непреста́ннѡ , ѡ҆ всѣ́хъ на́съ .

\[и҃і\] С=т҃а́гѡ мч҃нка ѳеᲂдѡ́та , и҆́же во а҆нки́рѣ . и҆ с̾ни́мъ седмѝ дв҃ъ . и҆ ст҃ы́хъ мч҃нкъ петра̀ и҆ дїѡни́сїѧ , и҆ и҆́же с̾ ни́ми . кᲂнда́къ . гла́съ , в҃ .= ~Страда́льчески пᲂдвиза́всѧ до́брѣ , со страда́льцы свᲂи́ми ѳеᲂдѡ́те , и҆ вѣнцы̀ по́чести прїѧ́сте , с̾ честны́ми страстᲂте́рпицами дв҃ами . тѣ́мже хрⷭ҇та̀ бг҃а мᲂли́те , непреста́ннѡ ѡ҆ всѣ́хъ на́съ .

\[ѳ҃і\] С=т҃а́гѡ сщ҃еннᲂмч҃нка патрикі́ѧ , и҆ и҆́же с̾ни́мъ . а҆ллилꙋ́їѧ . кᲂнда́къ . гла́съ , д҃ .= ~Ꙗ҆́кѡ свѣтᲂсїѧ́ненъ дᲂбро́тᲂю сщ҃е́нства , и҆ мꙋче́нїѧ кро́вїю преꙋкра́шенъ , с̾ пᲂстрада́вшими тѝ патрикі́е , хрⷭ҇тꙋ̀ пред̾стᲂѧ̀ , ѡ҆ на́съ пᲂмина́й , ꙗ҆́кѡ страда́лецъ честны́и .

=🕂= П=рпⷣбнагѡ ѻ҆ц҃а на́шегѡ кᲂрни́лїѧ , кᲂме́льскагѡ чꙋдᲂтво́рца . трᲂпа́рь . гла́съ , д҃ .= ~Ѿ ю҆́нᲂсти гᲂрѧ́щимъ жела́нїемъ , бжⷭ҇твеныѧ любвѐ раз̾жига́емь , жите́йскїѧ мᲂлвы̀ ѡ҆ста́вль прпⷣбне . ревни́тель а҆нтѡ́нїю вели́кᲂмꙋ бы́сть , без̾мо́лвїемъ и҆ жесто́кимъ пребыва́нїемъ пᲂслѣ́дꙋѧ хрⷭ҇тꙋ̀ , бдѣ́нїемъ и҆ мᲂли́твами и҆ пᲂсто́мъ , ѻ҆́бразъ бы́въ свᲂи́мъ ᲂу҆ченико́мъ . тѣ́мже мᲂли́сѧ гдⷭ҇еви , кᲂрни́лїе бл҃же́нне , спасти́сѧ дш҃а́мъ на́шимъ . =кᲂнда́къ . гла́съ , и҃ .= ~Гдⷭ҇еви ѿ ст҃ы́ѧ дв҃ы , вᲂсїѧ́вшꙋ ми́рᲂви , и҆ тᲂмꙋ̀ и҆́з̾млада ꙗ҆́кѡ а҆́гг҃лъ пᲂслꙋжи́лъ є҆сѝ бл҃же́нне . и҆ си́лᲂю є҆гѡ̀ пꙋсты́ню , ꙗ҆́кѡ гра́дъ сᲂтвᲂри́лъ є҆сѝ . мно́жество же ᲂу҆чени́къ в̾ не́й со́бралъ є҆сѝ , и҆́хже бг҃ᲂдᲂхнᲂве́нными ᲂу҆че́ньми прᲂсвѣти́лъ є҆сѝ . тѣ́мъ вᲂпїе́мъ тѝ . ра́дꙋисѧ ѻ҆́ч҃е на́шъ кᲂрни́лїе , и҆́нᲂкѡмъ бжⷭ҇твенᲂе ᲂу҆дᲂбре́нїе .

\[к҃\] С=т҃а́гѡ мч҃нка ѳалелі́ѧ . а҆ллилꙋ́їѧ . кᲂнда́къ . гла́съ , г҃ .= ~Мч҃нкѡмъ сᲂстрада́льникъ ꙗ҆́вльсѧ , и҆ хра́бръ во́инъ до́блїи , цр҃ѧ сла́вы бы́сть . страда́нїемъ свᲂи́мъ , вᲂз̾нᲂше́нїе и҆дᲂлᲂслꙋжи́тель пᲂпра́въ . сегѡ̀ ра́ди чⷭ҇тнꙋ́ю ти пᲂе́мъ па́мѧть , мꙋ́дре ѳалелі́е .

=🕂= И҆́=же во ст҃ы́хъ ѻ҆ц҃а на́шегѡ а҆леѯі́ѧ митрᲂпᲂли́та мᲂско́вскагѡ и҆ всеѧ̀ рꙋсі́и чꙋдᲂтво́рца . трᲂпа́рь . гла́съ , и҃ .= ~Ꙗ҆́кѡ а҆пⷭ҇лѡмъ сᲂпресто́льна , и҆ врача̀ без̾ме́здна , и҆ слꙋжи́телѧ бл҃гᲂпрїѧ́тна , ра́цѣ твᲂе́й честнѣ́й притека́ющїи , ст҃лю а҆леѯі́е бг҃ᲂмꙋ́дре чꙋдᲂно́сче , сᲂше́дшесѧ любо́вїю в̾ па́мѧть твᲂю̀ свѣ́тлѡ пра́зднꙋемъ , в̾ пѣ́снехъ и҆ пѣ́нїихъ ра́дꙋющесѧ . и҆ хрⷭ҇та̀ сла́вѧще , и҆́же такᲂвꙋ́ю бл҃гᲂда́ть тебѣ̀ дарᲂва́вшагѡ и҆сцѣле́нїемъ , и҆ гра́дꙋ твᲂемꙋ̀ мᲂсквѣ вели́кᲂе ᲂу҆тверже́нїе . =кᲂнда́къ . гла́съ , и҃ .= ~Ꙗ҆́кᲂже сл҃нце незахᲂди́мᲂе ѻ҆́ч҃е пᲂдо́бїе ѻ҆́браза твᲂегѡ̀ , ѿ́ грᲂба вᲂсїѧ̀ на́мъ . ѿ мно́гъ бо лѣ́тъ сᲂкрᲂве́ны честны́ѧ твᲂѧ̀ мо́щи , ѡ҆брѣто́шасѧ нетлѣ́нны ст҃лю а҆леѯі́е . преи҆мени́тыи же гра́дъ мᲂсква̀ , тᲂбо́ю бл҃гᲂда́ть прїе́млетъ , всѧ́ бо страны̀ є҆гѡ̀ ѡ҆сїѧва́еши чꙋде́съ дᲂбро́тᲂю . и҆ ѡ҆бᲂгаща́еши всѣ́хъ на́съ сᲂдѣ́ѧнїемъ бл҃гᲂда́ти пᲂю́щихъ , а҆ллилꙋ́їѧ .

\[к҃а\] 🕃 С=т҃ы́хъ вели́кихъ цр҃е́й и҆ ра́вно а҆пⷭ҇лъ , кᲂнстанти́на , и҆ мт҃ре є҆гѡ̀ є҆ле́ны . трᲂпа́рь . гла́съ , и҃ .= ~Крⷭ҇та̀ твᲂегѡ̀ ѻ҆́бразъ на́ нб҃си ви́дѣвъ , ꙗ҆́кѡ па́велъ зва́нїе не ѿ чл҃къ прїе́мъ , и҆́же во цр҃ѣ́хъ а҆пⷭ҇лъ тво́й гдⷭ҇и . црⷭ҇твꙋющїи бо гра́дъ в̾ рꙋ́цѣ твᲂѝ прелᲂжѝ . є҆го́же спаса́й всегда̀ в̾ ми́рѣ , мл҃твами бцⷣы , є҆ди́не чл҃кᲂлю́бче . =кᲂнда́къ . гла́съ , г҃ .= ~Кᲂнстанти́нъ дне́сь с̾ мт҃рїю є҆ле́нᲂю , крⷭ҇тъ прᲂѧвлѧ́етъ всечестно́е дре́вᲂ , всѣ́мъ і҆ꙋде́ѡмъ стꙋ́дъ бы́сть . лю́демъ на́шимъ на сꙋпрᲂти́вныхъ ѻ҆рꙋ́жїе . на́съ бо ра́ди ꙗ҆ви́сѧ зна́менїе ве́лїе , и҆ во бранѣ́хъ ᲂу҆жа́снᲂе .

=🕂= С=рѣ́тенїе чꙋдᲂтво́рныѧ и҆ко́ны прест҃ы́ѧ бцⷣы влади́мирскїѧ . трᲂпа́рь . гла́съ , д҃ .= ~Дне́сь свѣ́тлѡ красꙋ́етсѧ сла́внѣйшїи гра́дъ мᲂсква̀ , ꙗ҆́кѡ зарю̀ сл҃нчнꙋю вᲂспрїе́мши бцⷣе влⷣчце , чꙋдᲂтво́рнꙋю твᲂю̀ и҆ко́нꙋ . к̾ не́й же ны́нѣ мы̀ притека́юще , и҆ мᲂлѧ́щесѧ тебѣ̀ взыва́емъ си́це . ѽ пречꙋ́днаѧ влⷣчце бцⷣе , мᲂли́сѧ и҆з̾ тебѐ вᲂплᲂще́ннᲂмꙋ хрⷭ҇тꙋ̀ бг҃ꙋ на́шемꙋ , да и҆зба́витъ гра́дъ се́й , и҆ всѧ̀ гра́ды и҆ страны̀ хрⷭ҇тїа́нскїѧ невреди́мы ѿ всѣ́хъ навѣ́тъ вра́жїихъ , и҆ спасе́тъ дш҃а на́ша ꙗ҆́кѡ милᲂсе́рдъ . =кᲂнда́къ . гла́съ , и҃ . Къ= вᲂзбра́ннᲂй вᲂєво́дѣ и҆ застꙋ́пницѣ дв҃ѣ и҆ бцⷣѣ , въ чи́стѣй со́вѣсти вѣ́рᲂю ᲂу҆тверди́вшесѧ , рꙋ́сстїи наро́ди , невᲂзвра́тнѡ наде́ждꙋ и҆мꙋ́ще притеце́мъ , па́че же к̾ чꙋдᲂтво́рнᲂмꙋ є҆ѧ̀ и҆ прест҃о́мꙋ ѻ҆́бразꙋ , и҆ вᲂзᲂпїе́мъ є҆́й , ра́дꙋисѧ невѣ́сто неневѣ́стнаѧ .

=🕂= С=т҃а́гѡ бл҃гᲂвѣ́рнагѡ кн҃зѧ кᲂнстанти́на , и҆ ча́дъ є҆гѡ̀ миха́ила и҆ ѳео́дѡра , мꙋ́рᲂмскихъ чꙋдᲂтво́рцевъ . трᲂпа́рь . гла́съ , д҃ .= ~Кᲂнстанти́нъ дне́сь ве́селѡ ликᲂствꙋ́етъ , пред̾стᲂѧ̀ престо́лꙋ ст҃ы́ѧ трⷪ҇цы . ви́дѧ ѻ҆те́чествїе свᲂѐ , ма́стїю дх҃о́внᲂю сїѧ́ющꙋ . є҆мꙋ́же пᲂслѣ́дствᲂваша миха́илъ и҆ ѳео́дѡръ сн҃ᲂве є҆гѡ̀ . и҆ мо́лѧтсѧ всѝ трїѐ в̾кꙋ́пѣ , ѡ҆ дш҃а́хъ на́шихъ . =кᲂнда́къ . гла́съ , и҃ .= ~И҆зрѧ́днᲂмꙋ вᲂево́дѣ , и҆ правᲂвѣ́рнᲂмꙋ кн҃зю кᲂнстанти́нꙋ , с̾ сыно́ма є҆гѡ̀ в̾кꙋ́пѣ , ѻ҆те́чество твᲂѐ хва́лѧщесѧ вᲂпїе́тъ , и҆мꙋ́ще тѧ̀ нача́льника и҆ застꙋ́пника , ꙗ҆́кѡ и҆зба́вилъ ны̀ є҆сѝ ѿ пре́лести и҆ скве́рны и҆́дᲂльскїѧ . сегѡ̀ ра́ди вᲂпїе́мъ тѝ си́це , ра́дꙋисѧ кн҃же кᲂнстанти́не пребл҃же́нныи .

\[к҃в\] С=т҃а́гѡ мꙋ́ченика васили́ска . а҆ллилꙋ́їѧ . кᲂнда́къ . гла́съ , и҃ . Во= страда́нїи крѣ́пᲂкъ и҆ мꙋ́жественъ ꙗ҆ви́сѧ , и҆ в̾ чꙋдесѣ́хъ преди́венъ , ꙗ҆вле́нѡ хрⷭ҇то́во и҆́мѧ пред̾нᲂсѧ̀ , мꙋчи́телѧ пᲂсрамѝ . тѣ́мъ тѧ̀ пᲂчита́емъ васили́ске , при́снѡ зᲂвꙋ́ще всече́стне , ра́дꙋисѧ мч҃нкѡмъ свѣ́тлаѧ дᲂбро́та .

\[к҃г\] П=рпⷣбнагѡ ѻ҆ц҃а на́шегѡ и҆ и҆спᲂвѣ́дника миха́ила , є҆пкⷭ҇па сина́дскагѡ . а҆ллилꙋ́їѧ . кᲂнда́къ . гла́съ , и҃ .= ~Ꙗ҆́кѡ а҆рхїере́й всече́стенъ , и҆ бл҃гᲂче́стїѧ сщ҃еннᲂстрада́лецъ преще́нїѧ ѕлᲂи҆мени́тагѡ не ᲂу҆бᲂѧ́сѧ , є҆рети́ческᲂе тᲂгѡ̀ прᲂтивле́нїе пᲂбѣди́въ , свᲂбо́днымъ гла́сᲂмъ велегла́снѡ вᲂпїѧ́ше , и҆ко́нѣ пᲂкланѧ́юсѧ хрⷭ҇то́вѣ , и҆ пречⷭ҇тыѧ тᲂгѡ̀ мт҃ре . сегѡ̀ ра́ди тѧ̀ пᲂчита́емъ миха́иле .

=🕂= Ѡ҆=брѣ́тенїе чⷭ҇тны́хъ мᲂще́й , и҆́же во ст҃ы́хъ ѻ҆ц҃а на́шегѡ леѡ́нтїѧ , є҆пкⷭ҇па рᲂсто́вскагѡ чꙋдᲂтво́рца . трᲂпа́рь . гла́съ , д҃ .= ~А҆пⷭ҇лѡмъ сᲂприча́стникъ , и҆ к̾ бг҃ꙋ мᲂле́бникъ вѣ́ренъ . дᲂбрᲂдѣ́тельми превзы́де на нбⷭ҇наѧ . и҆ любо́вь вᲂз̾лᲂжѝ к̾ лю́бѧщемꙋ тѧ̀ , и҆ невѣ́рныѧ лю́ди ѡ҆ст҃и́лъ є҆сѝ в̾ вѣ́рꙋ . тѣ́мъ ны́нѣ со а҆́гг҃лы ликꙋ́ѧ , пред̾стᲂи́ши прⷭ҇то́лꙋ сла́вы всѣ́хъ цр҃ѧ хрⷭ҇та̀ бг҃а , мᲂли́сѧ ст҃лю леѡ́нтїе , да спасе́тъ дш҃а на́ша . =кᲂнда́къ . гла́съ , д҃ .= ~Житїѧ̀ чистᲂты̀ всеви́децъ гдⷭ҇ь , свѣ́тъ сво́й насадѝ в̾ дш҃и твᲂе́й , вразꙋми́ти лю́ди мно́гїѧ твᲂи́ми ᲂу҆че́нїи , леѡ́нтїе прпⷣбне .

\[к҃д\] 🕃 П=рпⷣбнагѡ ѻ҆ц҃а на́шегѡ симеѡ́на сто́лпника , и҆́же в̾ ди́внѣй гᲂрѣ̀ . трᲂпа́рь . гла́съ , а҃ .= ~Пꙋсты́нныи жи́тель , во́ плᲂти а҆́гг҃лъ , и҆ чꙋдᲂтво́рецъ ꙗ҆ви́сѧ , бг҃ᲂно́се ѻ҆́ч҃е на́шъ симеѡ́не . пᲂще́нїемъ и҆ бдѣ́нїемъ и҆ мл҃твами нбⷭ҇ныѧ да́ры прїе́мъ , и҆сцѣлѧ́еши бᲂлѧ́щїѧ , и҆ дш҃а вѣ́рᲂю притека́ющихъ тѝ . сла́ва да́вшемꙋ тѝ крѣ́пᲂсть . сла́ва вѣнча́вшемꙋ тѧ̀ . сла́ва даю́щемꙋ тᲂбо́ю всѣ́мъ и҆сцѣле́нїе . =кᲂнда́къ . гла́съ , а҃ .= ~Ѿ младе́нства бг҃ᲂви прилѣжа́въ ѻ҆́ч҃е симеѡ́не , чꙋде́съ блиста́нїѧ и҆з̾дале́ча и҆спꙋща́еши , кᲂне́чнымъ смире́нїемъ , и҆ любвѐ непᲂро́чныѧ тѝ . тѣ́мже дне́сь всест҃ꙋ́ю тѝ па́мѧть пра́зднꙋемъ , и҆ вᲂспѣва́емъ вѣ́рᲂю непреста́ннѡ , прᲂсла́вльшагѡ тѧ̀ є҆ди́нагѡ чл҃кᲂлю́бца .

=🕂= П=рпⷣбнагѡ ѻ҆ц҃а на́шегѡ ники́ты сто́лпника , переа҆сла́вскагѡ чꙋдᲂтво́рца . трᲂпа́рь . гла́съ , д҃ .= ~Хрⷭ҇то́вꙋ мч҃нкꙋ тезᲂимени́тъ бы́лъ є҆сѝ прпⷣбне . мно́ги по́двиги и҆ трꙋды̀ претерпѣ́лъ є҆сѝ хрⷭ҇та̀ ра́ди , є҆го́же ра́ди вери́ги нᲂси́лъ є҆сѝ бл҃же́нне . тᲂгѡ̀ и҆ ны́нѣ ѡ҆ на́съ мᲂлѝ ники́то прпⷣбне , дш҃е́вныѧ на́ша и҆ тѣле́сныѧ стрⷭ҇ти ᲂу҆врачева́ти . и҆́же вѣ́рᲂю и҆ любо́вїю пᲂчита́ющимъ прⷭ҇нѡ па́мѧть твᲂю̀ . =кᲂнда́къ . гла́съ , и҃ .= ~Хрⷭ҇та̀ ра́ди ѿ свᲂи́хъ сѝ нꙋ́жнꙋю сме́рть претерпѣ́лъ є҆сѝ , и҆ вѣне́цъ нетлѣ́нїѧ ѿ негѡ̀ вᲂспрїѧ́лъ є҆сѝ . прихᲂдѧ́щимъ же с̾ вѣ́рᲂю , ѿ честна́гѡ ти гро́ба пᲂдае́ши цѣльбы̀ . ѽ ники́то прпⷣбне , мᲂли́твениче ѡ҆ дш҃а́хъ на́шихъ .

\[к҃є\] =🕂= Т=ре́тїе ѡ҆брѣ́тенїе чⷭ҇тны́ѧ главы̀ , ст҃а́гѡ сла́внагѡ прᲂро́ка прⷣтчи и҆ крⷭ҇тлѧ і҆ѡа́нна . трᲂпа́рь . гла́съ , д҃ .= ~Ꙗ҆́кѡ бжⷭ҇твенѡ сᲂкро́вище сᲂкрᲂве́нᲂе въ землѝ , хрⷭ҇то́съ ѿкры́лъ є҆́сть главꙋ̀ твᲂю̀ на́мъ прⷪ҇рче и҆ прⷣтче . всѝ ᲂу҆́бѡ сᲂше́дшесѧ в̾ тᲂѧ̀ ѡ҆брѣ́тенїе , пѣ́сньми бг҃ᲂгла́сными сп҃са вᲂспᲂе́мъ , спаса́ющаго на́шъ живо́тъ , мл҃твами твᲂи́ми . =кᲂнда́къ . гла́съ , в҃ .= ~Пррⷪ҇че бж҃їи , прⷣтче бл҃гᲂда́ти , главꙋ̀ твᲂю̀ ꙗ҆́кѡ да́ръ ѡ҆сщ҃е́нъ на землѝ ѡ҆брѣ́тшїи , и҆сцѣле́нїѧ всегда̀ прїе́млемъ . и҆́бо па́ки ꙗ҆́кᲂже пе́рвѣе , в̾ ми́рѣ прᲂпᲂвѣ́дꙋетъ пᲂкаѧ́нїе .

\[к҃ѕ\] С=т҃а́гѡ а҆пⷭ҇ла ка́рпа , є҆ди́нагѡ ѿ ѻ҃ . трᲂпа́рь . гла́съ , г҃ .= ~А҆пⷭ҇ле ст҃ы́и ка́рпе , мᲂлѝ млⷭ҇тиваго бг҃а , да грѣхо́въ ѡ҆ставле́нїе пᲂда́стъ дш҃а́мъ на́шимъ . =кᲂнда́къ . гла́съ , д҃ .= ~Ꙗ҆́кѡ ст҃лѧ че́стна и҆ страстᲂте́рпца крѣ́пка , вселе́ннаѧ прино́ситъ тѝ гдⷭ҇и , бжⷭ҇твенагѡ ка́рпа а҆пⷭ҇ла . пѣ́сньми вᲂспѣва́етъ , честнꙋ́ю є҆гѡ̀ па́мѧть , прᲂсѧ́щи всегда̀ прегрѣше́нїемъ ѡ҆ставле́нїѧ , є҆гѡ̀ ра́ди дарᲂва́ти , пᲂю́щимъ тѧ̀ чл҃кᲂлю́бче .

🕃 С=т҃а́гѡ великᲂмч҃нка геѡ́ргїѧ но́вагѡ . трᲂпа́рь . гла́съ , д҃ .= ~Бжⷭ҇твенымъ жела́нїемъ , ѿ ю҆́нагѡ во́з̾раста ве́сь са́мъ себѐ гдⷭ҇ви вᲂз̾лᲂжи́въ , въ мᲂли́твахъ и҆ пᲂстѣ́хъ ѻ҆́бразъ бы́въ дᲂбрᲂдѣ́тели . бᲂга́тство же и҆ сла́вꙋ , и҆ дᲂбрᲂро́дство тѣле́снᲂе , ꙗ҆́кѡ не сꙋ́щее презрѣ́въ , и҆ хрⷭ҇та̀ є҆ди́нагѡ ѿ дш҃и вᲂз̾люби́лъ є҆сѝ , тᲂгѡ̀ и҆́стиннагѡ сꙋ́ща бг҃а в̾ трⷪ҇цѣ пᲂкланѧ́ема , пред̾ нечести́выми тꙋ́рки прᲂпᲂвѣ́далъ є҆сѝ . и҆ срацы́нскꙋю вѣ́рꙋ , и҆ зако́ны махме́тᲂвы пᲂд̾ нᲂга́ма пᲂпра́въ , и҆ мꙋчи́телѧ ᲂу҆жаси́въ . и҆ мꙋче́нїѧ вѣнце́мъ ᲂу҆краси́всѧ сла́вне , и҆ къ нбⷭ҇нымъ вᲂсте́клъ є҆сѝ ликᲂстᲂѧ́нїемъ , премꙋ́дре геѡ́ргїе . мᲂлѝ хрⷭ҇та̀ бг҃а , сᲂхрани́ти ѻ҆те́чество свᲂѐ , и҆ спастѝ лю́ди и҆ гра́дъ , и҆́же твᲂѧ̀ по́двиги прⷭ҇нѡ пᲂчита́ющих̾ . =кᲂнда́къ . гла́съ , д҃ .= ~Звѣзда̀ свѣ́тлаѧ ꙗ҆ви́сѧ непреле́стнаѧ ми́рᲂви , пра́веднагѡ сл҃нца хрⷭ҇та̀ вᲂз̾вѣща́ющи , зарѧ́ми твᲂи́ми стрⷭ҇тᲂте́рпче , вели́кїи мꙋ́чениче хрⷭ҇то́въ геѡ́ргїе . и҆ пре́лесть пᲂгаси́лъ є҆сѝ срацы́нскꙋю всю̀ . и҆ махме́тᲂва преда́нїѧ и҆ зако́ны , пᲂд̾нᲂга́ма свᲂи́ма пᲂпра́лъ є҆сѝ . и҆ без̾зако́ннагѡ царѧ̀ , и҆ мꙋчи́телей ᲂу҆жаси́лъ є҆сѝ , крѣ́пкимъ тѝ терпѣ́нїемъ . и҆ вѣ́рнымъ пᲂдае́ши свѣ́тъ , мᲂлѧ́сѧ к̾ бг҃ꙋ непреста́ннѡ ѡ҆ всѣ́хъ на́съ .

=🕂= П=рпⷣбнагѡ ѻ҆ц҃а на́шегѡ мака́рїѧ и҆гꙋ́мена кᲂлѧ́зинскагѡ .=

\[к҃з\] С=т҃а́гѡ сщ҃еннᲂмꙋ́ченика ѳерапо́нта . а҆ллилꙋ́їѧ .=

\[к҃и\] П=рпⷣбнагѡ ѻ҆ц҃а на́шегѡ ники́ты , а҆рхїє҆пкⷭ҇па халкидо́нскагѡ . трᲂпа́рь . гла́съ , д҃ .= ~Пра́вило вѣ́рѣ , и҆ ѻ҆́бразъ кро́тᲂсти , вᲂз̾держа́ нїю ᲂу҆чи́телѧ , ꙗ҆ви́ тѧ гдⷭ҇ь ста́дꙋ свᲂемꙋ̀ , ꙗ҆́же веще́мъ и҆́стина . сегѡ̀ ра́ди стѧжа́въ смире́нїемъ высо́каѧ , нището́ю бᲂга́таѧ , ѻ҆́ч҃е на́шъ ст҃лю ники́тᲂ . мᲂлѝ хрⷭ҇та̀ бг҃а , спасти́сѧ дш҃а́мъ на́шимъ . =кᲂнда́къ . гла́съ , и҃ .= ~Свѣ́тлᲂстїю дѣ́лъ свᲂи́хъ прᲂсїѧ̀ прпⷣбне , а҆пⷭ҇льскᲂмꙋ прⷭ҇то́лꙋ наслѣ́дникъ бы́сть ники́тᲂ . и҆ ꙗ҆́кѡ сл҃нце блиста́ѧ свᲂе́й па́ствѣ ѻ҆́ч҃е , всю̀ бжⷭ҇твеныхъ ᲂу҆че́нїи и҆спо́лнь . тѣ́мъ зᲂве́мъ тѝ ра́дꙋисѧ халкидо́нꙋ ᲂу҆дᲂбре́нїе .

=🕂= И҆́=же во ст҃ы́хъ ѻ҆ц҃а на́шегѡ и҆гна́тїѧ , є҆пкⷭ҇па рᲂсто́вскагѡ чꙋдᲂтво́рца . трᲂпа́рь . гла́съ , д҃ .= ~Бл҃гᲂвѣ́рїѧ прᲂсвѣ́щьсѧ ᲂу҆че́нїемъ , ст҃льства прїе́мъ па́ствꙋ , а҆пⷭ҇лѡмъ наслѣ́дитель бы́въ . тѣ́мъ прїе́мъ ѿ́ бг҃а да́ръ чꙋдесе́мъ , ст҃лю ѻ҆́ч҃е и҆гна́тїе , мᲂлѝ хрⷭ҇та̀ бг҃а , да спасе́тъ дш҃а на́ша . =кᲂнда́къ . гла́съ , д҃ .= ~Ꙗ҆ви́сѧ дне́сь пресвѣ́тлаѧ па́мѧть твᲂѧ̀ , ст҃лю пребл҃же́нне и҆гна́тїе , в̾ ми́рѣ свѣ́тлѡ сїѧ́ющи , и҆ ꙗ҆влѧ́ющи всѣ́мъ бжⷭ҇твенᲂе сїѧ́нїе .

\[к҃ѳ\] С=т҃ы́ѧ прпⷣбнᲂмч҃нцы ѳеᲂдѡ́сїи . трᲂпа́рь . гла́съ , д҃ .= ~Дᲂбрᲂдѣ́тель бл҃гᲂпрїѧ́тнѡ мч҃нце пᲂсти́гла є҆сѝ , хрⷭ҇то́во прїѧ́телище бы́сть чи́стᲂе , и҆ ст҃а́гѡ дх҃а до́мъ вᲂз̾лю́бленъ . ѿ ню́дꙋ же пᲂсрами́ла є҆сѝ врага̀ бᲂрю́щагѡ ро́дъ , и҆́же до́брѣ страда́вшихъ , и҆ пᲂсѣ́кла є҆сѝ кᲂпрᲂни́ма ѳеᲂдѡ́сїе мече́мъ вѣ́ры . и҆ к̾ черто́гꙋ нбⷭ҇нᲂмꙋ преста́висѧ , вѣ́рᲂю и҆́же тебѐ чтꙋ́щимъ , прⷭ҇нѡ прᲂсѧ́щи ве́лїѧ млⷭ҇ти . =кᲂнда́къ . гла́съ , в҃ .= ~Трꙋда́ми живо́тъ нетрꙋ́дныи дᲂсти́гла є҆сѝ , кро́вїю же кᲂпрᲂни́ма ᲂу҆дави́ла є҆сѝ мч҃нце , скве́рнаго врага̀ , хрⷭ҇то́вѣ цр҃кви всебл҃же́ннаѧ ѳеᲂдѡ́сїе . и҆ с̾ вы́шними ра́дꙋешисѧ во́инствы , чтꙋ́щихъ па́мѧть твᲂю̀ пᲂкрыва́ющи .

=🕂= С=т҃а́гѡ пра́веднагѡ і҆ѡа́нна , ᲂу҆ро́дивагѡ хрⷭ҇та̀ ра́ди ᲂу҆́стюжскагѡ чꙋдᲂтво́рца . трᲂпа́рь . гла́съ , є҃ .= ~Нагᲂто́ю тѣле́снᲂю и҆ терпѣ́нїемъ свᲂи́мъ ѡ҆бнажи́лъ є҆сѝ вра́жїе кᲂва́рствᲂ , ѡ҆блича́ѧ и҆ пᲂсрамлѧ́ѧ непᲂдо́бнᲂе дѣѧ́нїе ѕѣ́льнᲂе , стражда̀ со́лнечныи ва́ръ . ни нꙋ́ждныѧ вели́кїѧ стꙋ́дени , мра́за и҆ ѻ҆гнѧ̀ не чꙋ́ѧше , бж҃їею по́мᲂщїю пᲂкрыва́емь , і҆ѡа́нне премꙋ́дре . мᲂлѝ ѡ҆ вѣ́рнѡ твᲂрѧ́щихъ па́мѧть твᲂю̀ , че́стнѡ и҆ ᲂу҆се́рднѡ притека́ющихъ к̾ ра́цѣ мᲂще́й твᲂи́хъ , и҆зба́витисѧ бѣ́дъ и҆ напа́сти и҆збѣжа́ти . =кᲂнда́къ . гла́съ , и҃ .= ~Вы́шнїѧ красᲂты̀ жела́ѧ , ни́жнїѧ сла́дᲂсти тѣле́снᲂе ꙗ҆де́нїе тща́тельнѡ ѡ҆ста́вилъ є҆сѝ , нестѧжа́нїемъ сꙋ́етнагѡ ми́ра . вᲂзлюби́лъ є҆сѝ а҆́гг҃льскᲂе житїѐ , прехᲂдѧ̀ скᲂнча́всѧ і҆ѡа́нне бл҃же́нне . с̾ ни́миже мᲂлѝ хрⷭ҇та̀ бг҃а непреста́ннѡ ѡ҆ всѣ́хъ на́съ .

\[л҃\] П=рпⷣбнагѡ ѻ҆ц҃а на́шегѡ и҆саа́кїѧ далма́тскагѡ . а҆ллилꙋ́їѧ . кᲂнда́къ . гла́съ , и҃ .= ~Ꙗ҆́кѡ ᲂу҆го́дникъ бж҃їи вѣ́рныи , по хрⷭ҇то́вѣ цр҃кви ре́внᲂстїю раз̾же́гсѧ . бразды̀ ᲂу҆а́лентᲂвы ᲂу҆держа́въ , прⷪ҇ро́чески тᲂмꙋ̀ ѡ҆ затвᲂре́нїи цр҃кви , па́гꙋбнꙋю сме́рть пред̾речѐ прпⷣбне . при́снѡ мᲂлѝ ѡ҆ на́съ чтꙋ́щихъ тѧ̀ и҆саа́кїе .

\[л҃а\] С=т҃а́гѡ мч҃нка є҆рмі́ѧ . а҆ллилꙋ́їѧ . кᲂнда́къ . гла́съ , ѕ҃ .= ~И҆́же по хрⷭ҇тѣ̀ ᲂу҆се́рднѡ пᲂдвиза́всѧ , в̾ сѣди́нахъ до́блихъ мꙋ́жество стѧжа̀ мꙋ́чениче є҆рмі́е . без̾зако́нныхъ ѕлᲂ̀ ᲂу҆мышле́нїе , пᲂпра́въ хрⷭ҇то́вᲂю си́лᲂю . ѿ чарᲂва́нныхъ напᲂе́нїи невреди́мъ пребы́сть . зᲂвы́и , бг҃ъ є҆́сть со мно́ю , и҆ никто́же наны̀ .

