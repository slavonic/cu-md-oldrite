=\(междᲂча́сїе шеста́гѡ часа̀\)=
{{text_align=center}}

П=ᲂча́сїе шеста́гѡ часа̀ .=
{{text_align=center}}

~прїиди́те пᲂклᲂни́мсѧ , гⷤ . =и҆ пᲂкло́ны , г҃ . ѱало́мъ , н҃е .=
{{text_align=center}}

~Пᲂми́лꙋй мѧ бж҃е , ꙗ҆́кѡ пᲂпра́ мѧ челᲂвѣ́къ , ве́сь де́нь бᲂрѧ̀ стꙋжи́ ми . Пᲂпра́ша мѧ враѕѝ мᲂѝ ве́сь де́нь , ꙗ҆́кѡ мно́ѕи бᲂрю́щїи мѧ с̾вы́ше . В̾ де́нь не ѹ҆бᲂю́сѧ , а҆́зъ же ѹ҆пᲂва́ю на тѧ̀ . Ѡ҆ б҃зѣ пᲂхвалю̀ словеса̀ мᲂѧ̀ , на́ б҃га ѹ҆пᲂва́хъ , не ѹ҆бᲂю́сѧ что̀ сᲂтвᲂри́тъ мнѣ̀ пло́ть ; Ве́сь де́нь слᲂвє́съ мᲂи́хъ гнꙋша́хꙋсѧ , на мѧ̀ всѧ̀ пᲂмышле́нїѧ и҆́хъ на ѕло̀ . Вселѧ́тсѧ и҆ с̾кры́ютъ , ті́и пѧ́тꙋ мᲂю̀ хранѧ́тъ . Ꙗ҆́кᲂже пᲂтерпѣ́ша дѹ́шю мᲂю̀ , ни ѡ҆чесо́м̾ же ѡ҆ста́виши и҆́хъ , гнѣ́вᲂмъ лю́ди низ̾бїе́ши . Бж҃е , живо́тъ мо́й вᲂзвѣсти́хъ тебѣ̀ , пᲂлᲂжи́лъ є҆сѝ сле́зы мᲂѧ̀ предъ сᲂбо́ю , ꙗ҆́кѡ и҆ во ѡ҆бѣтᲂва́нїи твᲂе́мъ . Да вᲂзвратѧ́тсѧ враѕѝ мᲂѝ въспѧ́ть , во́нь же де́нь а҆́ще призᲂвᲂꙋ́ тѧ . Сѐ пᲂзна́хъ ꙗ҆́кѡ б҃гъ мо́й є҆сѝ ты̀ . Ѡ҆ бѕ҃ѣ пᲂхвалю̀ глаго́лъ , ѡ҆́ гⷭ҇дѣ пᲂхвалю̀ сло́во . На б҃га ѹ҆пᲂва́хъ , не ѹ҆бᲂю́сѧ что̀ сᲂтвᲂри́тъ мнѣ̀ челᲂвѣ́къ ; Во мнѣ̀ бж҃е мл҃твы , ꙗ҆́же вᲂзда́мъ хвалѣ̀ твᲂе́й . ꙗ҆́кѡ и҆зѧ́тъ є҆сѝ дѹ́шю мᲂю̀ ѿ сме́рти , ѻ҆́чи мᲂѝ ѿ сле́зъ , и҆ но́ѕѣ мᲂѝ ѿ пᲂпᲂлзнᲂве́нїѧ . бл҃гᲂꙋгᲂждꙋ̀ пре́дъ гⷭ҇демъ , во́ свѣтѣ живы́хъ .

=ѱало́мъ , н҃ѕ .=
{{text_align=center}}

~Пᲂми́лꙋй мѧ бж҃е пᲂми́лꙋй мѧ , ꙗ҆́кѡ на тѧ̀ ѹ҆пᲂва̀ дꙋша̀ мᲂѧ̀ . И҆ на сѣ́нь крилᲂу̀ твᲂе́ю надѣ́юсѧ , до́ндеже пре́йдетъ беⷥзако́нїе . Воⷥзᲂвᲂу̀ къ б҃гꙋ вы́шнемꙋ , б҃гꙋ бл҃гᲂдѣ́ѧвшемꙋ мнѣ̀ . Пᲂсла̀ съ нб҃сѐ , и҆ спасе́ мѧ . Дадѐ в̾ пᲂнᲂше́нїе пᲂпира́ющыѧ мѧ̀ . Пᲂсла̀ б҃гъ млⷭ҇ть свᲂю̀ , и҆ и҆́стинꙋ свᲂю̀ . и҆ и҆зѧ́тъ дѹ́шю мᲂю̀ ѿ среды̀ ски́менъ , пᲂспа́хъ смꙋще́нъ . Сы́нᲂве челᲂвѣ́честїи , зѹ́бы и҆́хъ ѻ҆рᲂꙋ́жїѧ и҆ стрѣ́лы , и҆ ѧ҆зы́къ и҆́хъ ме́чь ѻ҆́стръ . Вᲂзнеси́сѧ на нб҃са̀ бж҃е , и҆ по все́й землѝ сла́ва твᲂѧ̀ . Сѣ́ть ѹ҆гᲂто́ваша нᲂга́мъ мᲂи́мъ , и҆ смири́ша дѹ́шю мᲂю̀ . И҆скᲂпа́ша преⷣ лице́мъ мᲂи́мъ ꙗ҆́мꙋ , и҆ в̾ падо́шасѧ в̾ ню̀ . Гᲂто́во се́рдце мᲂѐ бж҃е , гᲂто́во се́рдце мᲂѐ , пᲂю̀ и҆ вᲂспᲂю̀ в̾ сла́вѣ мᲂе́й . Вᲂста́ни сла́ва мᲂѧ̀ , вᲂста́ни ѱалты́рю и҆ гѹ́сли , вᲂста́нꙋ ра́но . И҆спᲂвѣ́мсѧ тебѣ̀ в̾ лю́деⷯ гⷭ҇ди , пᲂю̀ тебѣ̀ во ꙗ҆зы́цѣхъ . Ꙗ҆́кѡ вᲂзвели́чисѧ до нб҃съ млⷭ҇ть твᲂѧ̀ , и҆ да́же до ѻ҆́блакъ и҆́стина твᲂѧ̀ . Вᲂзнеси́сѧ на нб҃са̀ бж҃е , и҆ по все́й землѝ сла́ва твᲂѧ̀ .

=ѱало́мъ , ѯ҃ѳ .=
{{text_align=center}}

~Бж҃е въ по́мᲂщь мᲂю̀ вᲂньмѝ , гⷭ҇ди помᲂщи́ ми пᲂтщи́сѧ . Да пᲂстыдѧ́тсѧ и҆ пᲂсра́мѧтсѧ и҆́щꙋщїи дѹ́шю мᲂю̀ . Да вᲂз̾вратѧ́тсѧ в̾спѧ́ть и҆ пᲂстыдѧ́тсѧ , мы́слѧщїи ми ѕла́ѧ . Да вᲂзвратѧ́тсѧ а҆́бїе стыдѧ́щесѧ , глаго́лющїи ми бла́го же бла́го же . Да вᲂзра́дꙋютсѧ и҆ вᲂзвеселѧ́тсѧ ѡ҆ тебѣ̀ , всѝ и҆́щꙋщїи тебѐ бж҃е , и҆ глаго́лютъ вы́нꙋ . Да вᲂзвели́читсѧ гⷭ҇дь , лю́бѧщїи спасе́нїе твᲂѐ . А҆́зъ же ни́щъ є҆́смь и҆ ѹ҆бо́гъ , бж҃е пᲂмᲂзи́ ми . Пᲂмо́щникъ мо́й и҆ и҆зба́витель мо́й є҆сѝ ты̀ , гⷭ҇ди не закᲂснѝ .

~сла́ва , и҆ нн҃ѣ , без̾ а҆ллилѹ́їи . =та́же , трⷭ҇то́е . и҆ по= ѻ҆́ч҃е на́шъ , =трᲂпарѝ сїѧ̀ . гла́съ , а҃ .= ~Спасѝ гⷭ҇ди лю́ди свᲂѧ̀ , и҆ бл҃гᲂслᲂвѝ дᲂстᲂѧ́нїе твᲂѐ , пᲂбѣ́ды бл҃гᲂвѣ́рнᲂмꙋ цр҃ю на́шемꙋ , на сᲂпрᲂти́вныѧ да́рꙋѧ , и҆ свᲂѧ̀ сᲂхранѧ́ѧ крⷭ҇то́мъ лю́ди . =сла́ва .= ~Страстьмѝ ст҃ы́хъ ꙗ҆́же пᲂ тебѣ̀ прїѧ́ша , ѹ҆мᲂле́нъ бѹ́ди гⷭ҇ди , всѧ̀ на́ша бᲂлѣ́зни и҆ стра́сти и҆сцѣлѝ , чл҃кᲂлю́бче мо́лимъ тѧ . =и҆ н҃нѣ .= ~Мл҃твами гⷭ҇ди всѣ́хъ ст҃ы́хъ и҆ бⷣцы тво́й ми́ръ да́ждь на́мъ , и҆ пᲂми́лꙋй на́съ , ꙗ҆́кѡ є҆ди́нъ ще́дръ .

~гдⷭ҇и пᲂми́лꙋй , л҃ . =сла́ва , и҆ н҃нѣ .= ~честнѣ́йшꙋю херꙋви́мъ . ~и҆́менемъ гⷭ҇днимъ бл҃гᲂслᲂвѝ ѻ҆́ч҃е . =і҆єре́й ,= ~за мл҃твъ ст҃ы́хъ ѻ҆ц҃ъ на́шихъ . =и҆ твᲂри́тъ , трѝ , вели́кїѧ пᲂкло́ны , съ ѻ҆бы́чнᲂю мл҃твᲂю в̾ та́й .= ~гдⷭ҇и и҆ влⷣко живᲂтꙋ̀ мᲂемѹ̀ .

И҆ =пᲂсе́мъ мл҃твꙋ сїю̀ .=
{{text_align=center}}

~Бж҃е и҆ гⷭ҇ди си́ламъ , и҆ всеѧ̀ тва́ри сᲂдѣ́телю , и҆́же за милᲂсе́рдїе не и҆зрече́нныѧ млⷭ҇ти твᲂеѧ̀ , є҆динᲂро́днагѡ с҃на твᲂего̀ гⷭ҇да на́шегѡ і҆с҃а хрⷭ҇та̀ , низъпᲂсла́въ на спасе́нїе ро́дꙋ на́шемꙋ , и҆ чⷭ҇тны́мъ є҆гѡ̀ крⷭ҇то́мъ , рꙋкᲂписа́нїе грѣ́хъ на́шихъ растерза́въ , и҆ ѡ҆бличи́въ тѣ́мъ нача́ла и҆ вла́сти тмѣ̀ ꙾: \[ы꙼\] са́мъ влⷣко чл҃кᲂлю́бче , прїимѝ ѿ на́съ грѣ́шныхъ , бл҃гᲂда́рныѧ сїѧ̀ мл҃твы , и҆ и҆зба́ви на́съ ѿ всѧ́кагѡ всегꙋби́тельнагѡ и҆ мра́чнагѡ грѣхᲂпаде́нїѧ , и҆ всѣ́хъ и҆́же ѡ҆ѕло́бити на́съ и҆́щꙋщихъ , ви́димыхъ и҆ не ви́димыхъ вра́гъ . пригвᲂздѝ стра́сѣ твᲂе́мъ пло́ти на́шѧ , и҆ не ѹ҆клᲂнѝ сердє́цъ на́шихъ , в̾ словеса̀ , и҆ пᲂмышле́нїѧ лꙋка́вствїѧ : но любо́вїю твᲂе́ю ѹ҆ꙗ҆звѝ дꙋшѧ̀ на́шѧ . да к̾ тебѣ̀ всегда̀ взира́юще , и҆ є҆́же ѿ тебѐ свѣ́тᲂмъ наставлѧ́еми , тебѐ неприкᲂснᲂве́ннаго и҆ приснᲂсꙋ́щнаго зрѧ́ще свѣ́та , непреста́ннᲂе тебѣ̀ и҆спᲂвѣ́данїе , и҆ бл҃гᲂдаре́нїе вᲂз̾сыла́емъ , без̾нача́льнᲂмꙋ ѻ҆ц҃ꙋ , со є҆динᲂро́днымъ тѝ с҃нᲂмъ , и҆ съ прес҃ты́мъ и҆ бл҃ги́мъ и҆ живᲂтвᲂрѧ́щимъ тѝ дх҃ᲂмъ , ны́нѣ и҆ при́снѡ и҆ во́ вѣки вѣкѡ́мъ , а҆ми́нь .

