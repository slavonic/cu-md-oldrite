=Вост҃ꙋ́ю и҆ вели́кꙋю нлⷣю па́схи , тропа́рь . гла́съ , є҃ . Х=рⷭ҇то́съ воскре́се и҆з̾ме́ртвыхъ сме́ртїю сме́рть попра́въ , и҆ сꙋ́щымъ во гробѣ́хъ живо́тъ дарова̀ . =конда́къ . гла́съ , и҃ . а҆́=ще и҆ во́гробъ сни́де .

В=ѣ́домо же бꙋ́ди , ꙗ҆́кѡ на ст҃ꙋ́ю па́схꙋ , и҆ во всю̀ ст҃ꙋ́ю нлⷣю , часы̀ си́це пою́тсѧ . наче́ншꙋ і҆єре́ю . гл҃емъ , а҆=ми́нь . ~Хрⷭ҇то́съ воскре́се и҆з̾ме́ртвыхъ , сме́ртїю насме́рть настꙋпѝ , и҆ гро́бнымъ живо́тъ дарова̀ , гⷤ . =та́же : твори́мъ покло́ны трѝ . В=оскрⷭ҇нїе хрⷭ҇то́во ви́дѣвше , поклони́мсѧ ст҃о́мꙋ гдⷭ҇ꙋ і҆с҃ꙋ є҆ди́номꙋ без̾грѣ́шномꙋ . Крⷭ҇тꙋ̀ твоемꙋ̀ поклонѧ́емсѧ хрⷭ҇тѐ , и҆ ст҃о́е воскрⷭ҇нїе твоѐ пое́мъ и҆ сла́вимъ . ты́ бо є҆сѝ бг҃ъ на́шъ , ра́звѣ бо тебѐ и҆но́гѡ незна́емъ , и҆́мѧ твоѐ нарица́емъ . Прїиди́те всѝ вѣ́рнїи поклони́мсѧ ст҃о́мꙋ хрⷭ҇то́вꙋ воскрⷭ҇нїю , се́ бо прїи́де крⷭ҇та̀ ра́ди ра́дость всемꙋ̀ ми́рꙋ , всегда̀ бл҃гослови́мъ гдⷭ҇а , и҆ пое́мъ воскрⷭ҇нїе є҆гѡ̀ , распѧ́тїе бо претерпѣ̀ , и҆ сме́ртїю сме́рть разрꙋшѝ . =гл҃емъ , гⷤ . та́же , сїѐ гл҃и , аⷤ . П=редвари́ша ᲂу҆́тро ꙗ҆́же с̾ ма́рїею , и҆ ѡ҆брѣто́ша ка́мень ѿвале́нъ , слы́шахꙋ ѿ а҆́нг҃ла , и҆́же во́свѣтѣ присносꙋ́щнѣмъ сꙋ́щаго , с̾ме́ртвыми не и҆щи́те ꙗ҆́кѡ чл҃ка . ви́дите гро́бныѧ пелены̀ , тецы́те и҆ ми́рꙋ проповѣ́дите , ꙗ҆́кѡ воста̀ гдⷭ҇ь , ᲂу҆мертви́въ сме́рть . ꙗ҆́кѡ то́й є҆́сть сн҃ъ бж҃їи , спаса́ѧи ро́дъ чл҃ческїи . =коⷣ , аⷤ . А҆́=ще и҆ во́гробъ сни́де без̾сме́ртне , но а҆́довꙋ разрꙋши́въ си́лꙋ , и҆ воскре́се ꙗ҆́кѡ побѣди́тель хрⷭ҇тѐ бж҃е . жена́мъ мѷрѡно́сицамъ ра́дость провѣща́въ , и҆ свои́мъ а҆пⷭ҇лѡмъ ми́ръ дарова̀ , и҆́же па́дшимъ подаѧ̀ воскрⷭ҇нїе . ~Во́гробѣ с̾ пло́тїю , во а҆́дѣ же съ дш҃е́ю ꙗ҆́кѡ бг҃ъ , в̾ раи́ же с̾ разбо́йникомъ . и҆ на прⷭ҇то́лѣ бѣ́ѧше хрⷭ҇тѐ со ѻ҆ц҃е́мъ и҆ дх҃омъ , всѧ̀ и҆сполнѧ́ѧ неѡ҆пи́санныи . =сла́ва . Ꙗ҆́=кѡ живоно́сецъ , ꙗ҆́кѡ раѧ̀ ѕелѡ̀ краснѣ́йши вои́стинꙋ , и҆ всѧ́когѡ черто́га црⷭ҇ка , ꙗ҆ви́сѧ свѣтлѣ́йши хрⷭ҇тѐ гро́бъ тво́й , и҆сто́чникъ на́шемꙋ воскрⷭ҇нїю . =и҆ ны́нѣ , боⷢ҇ . В=ы́шнѧгѡ ѡ҆сщ҃е́нно бж҃їе вселе́нїе ра́дꙋисѧ . тобо́ю бо даде́сѧ ра́дость бцⷣе вопїю́щимъ ти . бл҃гослове́на ты̀ в̾жена́хъ пренепоро́чнаѧ влⷣчце . =та́же , г=дⷭ҇и поми́лꙋй , м҃ . =сла́ва , и҆ нн҃ѣ . Ч=тⷭ҇нѣ́йшꙋю херꙋви́мъ . и҆́менемъ гдⷭ҇нимъ бл҃гословѝ ѻ҆́ч҃е . ~Си́мъ же ѻ҆́бразомъ пое́тсѧ , за г҃ , ча́съ , и҆ за ѕ҃ , и҆ за ѳ҃ , ча́съ . и҆ за па́вечерницꙋ , и҆ за полꙋ́нощницꙋ .

А҆́=ще ли нѣ́кїѧ ра́ди нꙋ́жды в̾кото́рыи де́нь ст҃ы́ѧ нлⷣи , нѣ́сть литꙋргі́и . С=ѐ гл҃емъ за бл҃гословѝ дш҃ѐ моѧ̀ гдⷭ҇а . ~хрⷭ҇то́съ воскре́се , гⷤ . ~воскрⷭ҇нїе хрⷭ҇то́во , аⷤ . ~предвари́ша ᲂу҆́тро . =сла́ва , конда́къ . а҆́=ще и҆ во́гробъ . =и҆ нынѣ , є҆=диноро́дныи сн҃е . ~во црⷭ҇твїи сѝ . =посе́мъ бл҃же́нна ѿ кано́на . п=ѣ́снь , г҃ , и҆ ѕ҃ . и҆ про́чее по́днемъ . =та́же , а҆пⷭ҇лъ , и҆ є҆ѵⷢ҇а́лїе дню̀ . посе́мъ , п=омѧнѝ на́съ гдⷭ҇и . =и҆ про́чаѧ . таⷤ , в=ѣ́рꙋю во є҆ди́наго бг҃а . ~ѡ҆сла́би ѡ҆ста́ви . =и҆= ѻ҆́ч҃е на́шъ . =коⷣ , а҆́=ще и҆ во́гробъ сни́де . ~гдⷭ҇и поми́лꙋй , м҃ . =та́же , є҆=ди́нъ ст҃ъ є҆ди́нъ гдⷭ҇ь і҆с҃ъ хрⷭ҇то́съ , в̾сла́вꙋ бг҃ꙋ ѻ҆ц҃ꙋ . а҆ми́нь . =и҆ посе́мъ в=ъмѣ́стѡ , бꙋди и҆́мѧ гдⷭ҇не , =гл҃емъ , х=рⷭ҇то́съ воскре́се , гⷤ . =та́же , ѱл҃о́мъ , л҃г . б=л҃гословлю̀ гдⷭ҇а навсѧ́ко вре́мѧ . =коне́цъ , н=е лиша́тсѧ всѧ́когѡ бл҃га .

Н=едѣ́лѧ є҆́же ѡ҆ ѳѡмѣ̀ . в̾сꙋбо́тꙋ ве́черъ . а҆нтипа́схи . тропа́рь . гла́съ , з҃ . З=на́менанꙋ гро́бꙋ , живо́тъ ѿ́ гроба восїѧ́лъ є҆сѝ хрⷭ҇тѐ бж҃е . и҆ две́ремъ затворе́нымъ ᲂу҆ч҃нко́мъ пред̾ста̀ , и҆́же всѣ́хъ воскрⷭ҇нїе , дх҃ъ пра́выи , тѣ́ми ѡ҆бновлѧ́ѧ на́съ , повели́цѣй твое́й млⷭ҇ти . =конда́к̾ . глаⷭ҇ , и҃ . Л=юбопы́тною десни́цею , жизнопода́тельнаѧ твоѧ̀ ре́бра , ѳома̀ и҆спыта́лъ є҆́сть хрⷭ҇тѐ бж҃е . затворе́нымъ бо две́ремъ ꙗ҆́кѡ вни̑де , и҆ с̾про́чими а҆пⷭ҇лы вопїѧ́ше , гдⷭ҇ь є҆сѝ и҆ бг҃ъ мо́й .

В=нлⷣю , г҃ . попа́сцѣ ст҃ы́хъ же́нъ мѷрѡно́сицъ , и҆ і҆ѡ́сифа пра́веднагѡ . тропарѝ . гла́съ , в҃ . Е҆=гда̀ сни́де къ сме́рти животѐ без̾сме́ртныи , тогда̀ а҆́да ᲂу҆мертви́лъ є҆сѝ блиста́нїемъ бжⷭ҇тва̀ . є҆гда́ же ᲂу҆ме́ршїѧ ѿ преи҆спо́днихъ воскр҃сѝ , всѧ̀ си́лы нбⷭ҇ныѧ взыва́хꙋ тѝ , жизнода́вче хрⷭ҇тѐ бж҃е сла́ва тебѣ̀ . =сла́ва . Б=л҃гоѡ҆бра́зныи і҆ѡ́сифъ с̾ крⷭ҇та̀ с̾не́мъ пречⷭ҇тое тѣ́ло твоѐ , и҆ плащани́цею чи́стою ѡ҆б̾ви́въ , и҆ со бл҃гоꙋха́ньми во́ гробѣ но́вѣ закры́въ положѝ . но в̾тре́тїи дн҃ь воскр҃се сп҃се , да́рꙋѧ ми́рови ве́лїю ми́лость . =и҆ ны́нѣ . М=ѷрѡно́сицамъ жена́мъ , при́гробѣ ста́въ а҆́гг҃лъ вопїѧ́ше , мі́ро ме́ртвымъ є҆́сть досто́йнѡ , хрⷭ҇то́съ же и҆стлѣ́нїѧ ꙗ҆ви́сѧ чꙋ́жь . но возопі́йте пою́ще , воскр҃се гдⷭ҇ь , да́рꙋѧ ми́рови ве́лїю млⷭ҇ть . =конда́къ . гла́съ , в҃ . Р=а́доватисѧ мѷрѡно́сицамъ повелѣ́лъ є҆сѝ , пла́чь пра́бабы є҆́ввы ᲂу҆ста́вилъ є҆сѝ , воскрⷭ҇нїемъ твои́мъ хрⷭ҇тѐ бж҃е , а҆пⷭ҇лѡмъ же свои́мъ проповѣ́дати повелѣ̀ , сп҃съ воскр҃се ѿ́ гроба .

В=нлⷣю , д҃ ю , ѡ҆ раз̾сла́бленомъ . тропа́рь , воскрⷭ҇нъ . гла́съ , г҃ . Д=а веселѧ́тсѧ нбⷭ҇наѧ , и҆ ра́дꙋютсѧ земна́ѧ , ꙗ҆́кѡ сотворѝ держа́вꙋ мы́шцею свое́ю гдⷭ҇ь . попра́въ смр҃тїю сме́рть , пе́рвенецъ и҆з̾ ме́ртвыхъ бы́сть . и҆́з̾ чрева а҆́дова и҆зба́вилъ є҆́сть на́съ , и҆ пода́стъ ми́рови ве́лїю млⷭ҇ть . =сла́ва , и҆ ны́нѣ , боⷢ҇ . Т=ебѐ хода́таицꙋ спасе́нїѧ ро́да на́шегѡ , воспѣва́емъ бцⷣе дв҃о . пло́тїю бо є҆ю́же и҆з̾ тебѐ проше́дъ сн҃ъ тво́й и҆ бг҃ъ на́шъ , крⷭ҇тнꙋю прїе́мъ стра́сть , и҆зба́вилъ є҆́сть на́съ и҆з̾ и҆стлѣ́нїѧ , ꙗ҆́кѡ чл҃колю́бецъ . =конда́къ . гла́съ , г҃ . Д=ш҃ꙋ мою̀ гдⷭ҇и во грѣсѣ́хъ всѧ́ческихъ , без̾мѣ́стными дѣѧ́ньми лю́тѣ раз̾сла́бленꙋ , воздви́гни бжⷭ҇твенымъ сѝ чл҃колю́бїемъ , ꙗ҆́кѡ и҆ раз̾сла́бленагѡ воздви́гнꙋлъ є҆сѝ дре́вле . ꙗ҆́кѡ да зовꙋ́ ти спаса́емъ , ще́дрыи да́ждь ми хрⷭ҇тѐ и҆сцѣле́нїе .

В=ре́дꙋ , д҃ ѧ нлⷣи , преполове́нїе пѧтьдесѧ́тницы . тропа́рь . гла́съ , и҃ . П=реполови́вшꙋсѧ пра́здникꙋ , жа́ждꙋщꙋю дш҃ꙋ мою̀ бл҃гоче́стїѧ напо́й воды̀ , ꙗ҆́кѡ всѣ́мъ сп҃се возопи́лъ є҆сѝ , жа́ждаи да грѧде́тъ ко мнѣ̀ и҆ пїе́тъ . и҆сто́чниче жи́зни хрⷭ҇тѐ бж҃е сла́ва тебѣ̀ . =конда́къ . гла́съ , д҃ . П=ра́здникꙋ зако́нномꙋ преполови́вшꙋсѧ , всѧ́ческихъ творе́цъ и҆ влⷣка , к̾ прише́дшимъ гл҃аше хрⷭ҇тѐ бж҃е , прїиди́те и҆ почерпи́те во́дꙋ без̾сме́ртїѧ , тѣ́мже ти припа́даемъ , и҆ вѣ́рнѡ вопїе́мъ , щедро́ты твоѧ̀ да́рꙋй на́мъ . ты́ бо є҆сѝ и҆сто́чникъ животꙋ̀ на́шемꙋ .

Н=лⷣѧ , є҃ ѧ попа́сцѣ , ѡ҆ самарѧны́ни . тропа́рь . гла́съ , д҃ . С=вѣ́тлꙋю воскрⷭ҇нїѧ про́повѣдь , ѿ а҆́гг҃ла ᲂу҆вѣ́дѣвше гдⷭ҇ни ᲂу҆чени́цы , и҆ пра́дѣднее ѡ҆сꙋжде́нїе ѿве́ргше , а҆пⷭ҇лѡмъ хва́лѧщесѧ гл҃ахꙋ , и҆спрове́ржесѧ сме́рть , воскр҃се хрⷭ҇то́съ бг҃ъ , да́рꙋѧ ми́рови ве́лїю ми́лость . =сла́ва , и҆ ны́нѣ . преполове́нїю . конда́къ . гла́съ , и҃ . В=ѣ́рою прише́дши на и҆сто́чникъ самарѧны́нѧ , ви́дѣ премꙋ́дрости во́дꙋ , є҆ѧ́же напи́вшисѧ тебѐ хрⷭ҇тѐ ѡ҆би́льнѡ , и҆ црⷭ҇твїѧ вы́шнѧгѡ наслѣ́довавши вѣ́чнѡ , приснохва́льнаѧ .

В=ъ недѣ́лю , ѕ҃ ю попа́сцѣ . тропа́рь . гла́съ , є҃ . С=обезнача́льное сло́во ѻ҆ц҃ꙋ и҆ дх҃ови , є҆́же ѿ дв҃ы ро́ждьшеесѧ на спасе́нїе на́ше , воспое́мъ вѣ́рнїи и҆ поклони́мсѧ =[покло́нъ],= ꙗ҆́кѡ бл҃гои҆зво́ли пло́тїю взы́ти на́ крⷭ҇тъ , и҆ сме́рть претерпѣ́ти , и҆ воскр҃си́ти ᲂу҆ме́ршїѧ , в̾ сла́вное воскрⷭ҇нїе своѐ . =сла́ва , и҆ ны́нѣ , боⷢ҇ . Р=а́дꙋисѧ две́ри гдⷭ҇нѧ непроходи́маѧ . ра́дꙋисѧ стѣно̀ и҆ покро́ве , прибѣга́ющимъ к̾ тебѣ̀ . ра́дꙋисѧ завѣ́тренее приста́нище не и҆скꙋсобра́чнаѧ , ро́ждьшаѧ пло́тїю творца̀ своегѡ̀ и҆ бг҃а , молѧ́щи непре́зри ѡ҆ воспѣва́ющихъ , и҆ кла́нѧющихсѧ ржⷭ҇твꙋ̀ твоемꙋ̀ =[покло́нъ]. конда́къ . гла́съ , д҃ . Д=ш҃е́вныма ѻ҆чи́ма ѡ҆слѣпле́нъ , къ тебѣ̀ хрⷭ҇тѐ прихожꙋ̀ , ꙗ҆́коже слѣпы́и ѿ рожде́нїѧ , покаѧ́нїемъ зовꙋ́ ти , ты̀ є҆сѝ сꙋ́щимъ во тмѣ̀ свѣ́тъ пресвѣ́тлыи .

В=о вто́рникъ , ѕ҃ ѧ недѣ́ли попа́сцѣ , ве́черъ ѿда́нїе пра́здника па́сцѣ . п=о ны́нѣ ѿпꙋща́еши .= тропа́рь : С=обезнача́льное сло́во .= сла́ва , и҆ нн҃ѣ , боⷢ҇ . п=о славосло́вїи , и҆ на пе́рвомъ часѣ̀ , тропа́рь , то́йже , =конда́къ : Д=ш҃е́вныма ѻ҆чи́ма . П=ро́чїѧ же часы̀ пред̾ литꙋргі́ею пое́мъ па́сцѣ .=

В=ъ четверто́къ , ѕ҃ ѧ недѣ́ли по па́сцѣ , пра́зд нꙋемъ вознесе́нїе гдⷭ҇а на́шегѡ і҆с҃а хрⷭ҇та̀ .=

В=ъ сре́дꙋ ве́черъ , бл҃гослови́вшꙋ і҆єре́ю . б=лгⷭ҇ве́нъ бг҃ъ на́шъ . =и҆ мы̀ гл҃емъ , а҆=ми́нь , ~ст҃ы́и бж҃е , гⷤ . =и҆= про́чее по ѡ҆быча́ю . =си́це ᲂу҆́бѡ гл҃емъ в̾ нача́лѣ вече́рнѧмъ , и҆ па́вечернѧмъ , и҆ полꙋ́нощни цамъ , и҆ часѡ́мъ , и҆ всѧ́кой слꙋ́жбѣ . а҆= цр҃ю нбⷭ҇ныи , не глаго́лемъ да́же до недѣ́ли пѧтьдесѧ́тныѧ ст҃а́гѡ дх҃а .

=тропа́рь . гла́съ , д҃ . В=ознесе́сѧ восла́вѣ хрⷭ҇тѐ бж҃е на́шъ , ра́дость сотворѝ ᲂу҆ченико́мъ свои́мъ , ѡ҆бѣтова́нїемъ ст҃а́гѡ дх҃а . и҆звѣще́нїе прїе́мше ꙗ҆́вѣ бл҃гослове́нїѧ ра́ди , ꙗ҆́кѡ ты̀ є҆сѝ сн҃ъ бж҃їи и҆зба́витель ми́рꙋ .

=конда́къ . гла́съ , ѕ҃ . Е҆́=же ѡ҆ на́съ соверши́въ смотре́нїе , и҆ ꙗ҆́же на землѝ соє҆дини́въ с̾ небе́сными , вознесе́сѧ восла́вѣ хрⷭ҇тѐ бж҃е на́шъ , и҆ ника́коже ѿлꙋча́ѧсѧ . но пребыва́ѧ не ѿстꙋ́пнѡ , и҆ вопїѧ̀ лю́бѧщимъ тѧ̀ , а҆́зъ є҆́смь с̾ва́ми , и҆ никто́же на вы̀ .

В=нлⷣю , з҃ ю попа́сцѣ , ст҃ы́хъ ѻ҆ц҃ъ па́мѧть сотворѧ́емъ и҆́же внике́и , ст҃а́гѡ вселе́нскагѡ пе́рвагѡ собо́ра , тре́хъ со́тъ , и҆ ѻ҆смина́десѧти ст҃ы́хъ ѻ҆ц҃ъ . тропа́рь , воскрⷭ҇нъ . гла́съ , ѕ҃ . А҆́=гг҃льскїѧ си́лы на́ гробѣ твое́мъ , стрегꙋ́щаѧ ѡ҆мертви́ша . и҆ стоѧ́ше мр҃і́ѧ при́ гробѣ , и҆́щꙋщи пречи́стагѡ тѣ́ла твоегѡ̀ . и҆спрове́рже а҆́да не и҆скꙋ́шьсѧ ѿ негѡ̀ . срѣ́те дв҃ꙋ да́рꙋѧи живо́тъ , воскр҃съ и҆з̾ ме́ртвыхъ , гдⷭ҇и сла́ва тебѣ̀ .

=тропа́рь , ѻ҆ц҃е́мъ . гла́съ , и҃ . П=репросла́вленъ є҆сѝ хрⷭ҇тѐ бж҃е на́шъ , и҆́же свѣти́ла на землѝ ѻ҆ц҃ы на́ши ѡ҆снова́выи . и҆ тѣ́ми ко и҆́стиннѣй вѣ́рѣ всѣ́хъ на́съ наста́вилъ є҆сѝ , многомлⷭ҇тиве сла́ва тебѣ̀ .

=конда́къ , воскрⷭ҇нъ . гла́съ , ѕ҃ . Ж=ивонача́льною дла́нїю , ᲂу҆ме́ршихъ ѿ мра́чныхъ ᲂу҆до́лїй , жизнода́вецъ воскр҃си́въ всѣ́хъ хрⷭ҇то́съ бг҃ъ , воскрⷭ҇нїе дарова́въ чл҃ческомꙋ ро́дꙋ . є҆́сть бо всѣ́хъ спаси́тель и҆ воскрⷭ҇нїе и҆ живо́тъ , и҆ бг҃ъ всѧ́ческимъ .

=конда́къ , ѻ҆ц҃е́мъ . гла́съ , и҃ . А҆=по́стольское проповѣ́данїе , и҆ ѻ҆ц҃ъ ᲂу҆че́нїе , цр҃кви є҆ди́ною вѣ́рою запечатлѣ̀ . и҆ ри́зꙋ носѧ́щи и҆́стинѣ , и҆стка́нꙋ ѿ вы́шнѧгѡ бг҃осло́вїѧ , и҆справлѧ́етъ и҆ сла́витъ бл҃гоче́стїѧ вели́кое та́инство .

В=сꙋбо́тꙋ з҃ ю попа́сцѣ . П=а́мѧть соверша́емъ всѣ́мъ , и҆́же ѿ́ вѣка ᲂу҆со́пшимъ ѻ҆ц҃е́мъ и҆ бра́тїѧмъ на́шимъ , и҆ всѣ́мъ и҆́же во хрⷭ҇та̀ вѣ́рнымъ .= тропа́рь , и҆ конда́къ , п=и́санъ въ сꙋбо́тꙋ мѧсопꙋ́стнꙋю .

В=ъ нлⷣю , н҃ цы , пра́з̾днꙋемъ сше́ствїе прⷭ҇та́го и҆ животворѧ́щаго дх҃а , на ст҃ы́ѧ а҆пⷭ҇лы , в̾ тре́тїи ча́съ днѐ . в=е́черъ , бл҃гослови́вшꙋ і҆єре́ю , гл҃емъ , =а҆ми́нь . ц=р҃ю нбⷭ҇ныи , и҆ про́чее .= тропа́рь . гла́съ , и҃ . Б=л҃гослове́нъ є҆сѝ хрⷭ҇тѐ бж҃е на́шъ , и҆́же премꙋ́дры ловцы̀ ꙗ҆вле́и , посла́въ и҆́мъ дх҃ъ ст҃ы́и , и҆ тѣ́ми ᲂу҆ловле́и вселе́ннꙋю . чл҃колю́бче сла́ва тебѣ̀ . =конда́къ . гла́съ , и҃ . Е҆=гда̀ сше́дъ ꙗзы́ки размѣсѝ раздѣлѧ́ше племена̀ вы́шнїи . є҆гда́же ѻ҆́гненыѧ ꙗ҆зы́ки раздаѧ̀ , в̾совокꙋпле́нїе всѧ̀ призва̀ , є҆диногла́снѡ сла́вити всест҃ы́и дх҃ъ .

В=ъ пнⷣе , ст҃а́гѡ дх҃а , на полꙋ́нощницѣ , тропа́рь , и҆ конда́къ , пра́здникꙋ то́йже .=

В=ъ недѣ́лю , всѣ́хъ ст҃ы́хъ . тропа́рь , воскрⷭ҇нъ . гла́съ , и҃ . С=вы́шнихъ сни̑де млрⷭ҇де , и҆ погребе́нїе прїѧ́тъ тридне́вно , да на́съ свободи́ши ѿ стрⷭ҇те́й . животѐ и҆ воскрⷭ҇нїе на́ше сла́ва тебѣ̀ . =сла́ва , ст҃ы́мъ . И҆́=же во все́мъ ми́рѣ мч҃нкъ твои́хъ гдⷭ҇и , ꙗ҆́кѡ багрѧни́цею и҆ ви́ссомъ кровьмѝ и҆́хъ цр҃кви твоѧ̀ ᲂу҆краси́вшисѧ , тѣ́хъ ра́ди вопїе́тъ ти , хрⷭ҇тѐ бж҃е . лю́демъ твои́мъ щедро́ты твоѧ̀ низ̾послѝ , и҆ ми́ръ гра́дꙋ твоемꙋ̀ да́рꙋй , и҆ дш҃а́мъ на́шимъ ве́лїю млⷭ҇ть . =и҆ ны́нѣ , боⷢ҇ . И҆́=же ѿ́ вѣка ᲂу҆тае́нное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ неразмѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннагѡ , и҆ спасѐ ѿ сме́рти дш҃а на́ша .

=конда́к̾ . гла́съ , и҃ . В=оскр҃съ и҆́з̾гроба , ᲂу҆ме́ршихъ воз̾дви́глъ є҆сѝ , и҆ а҆да́ма воскр҃си́лъ є҆сѝ . и҆ є҆́вва ликꙋ́етъ в̾ твое́мъ воскрⷭ҇нїи . мирсті́и концы̀ торжествꙋ́ютъ въ воста́нїи твое́мъ и҆з̾ ме́рт выхъ многомлⷭ҇тиве .

=конда́къ . гла́съ , и҃ . Ꙗ҆́=кѡ нача́тки є҆стества̀ , содѣ́телю тва́ри , вселе́ннаѧ прино́ситъ тѝ гдⷭ҇и бг҃оно́сныѧ мч҃нки . тѣ́хъ мл҃твами в̾ ми́рѣ глꙋбо́цѣ , цр҃квь свою̀ и҆ гра́дъ сво́й , бцⷣы ра́ди соблюдѝ , є҆ди́не многомлⷭ҇тиве .

