Ч=и́нъ ѡ҆ пᲂнагі́и . а҆́ще є҆́сть мᲂнасты́рь , і҆єре́ю и҆ᲁѹ́щꙋ с̾ пᲂнагі́ею въ трапе́зꙋ , и҆гѹ́немꙋ же и҆ бра́тїи пᲂслѣ́ᲁꙋющимъ пᲂ не́мъ , глаго́люще , ѱало́мъ , рм҃ᲁ .= ~Вᲂзнесѹ́ тѧ б҃же мо́й ц҃рю мо́й , и҆ бл҃гᲂслᲂвлю̀ и҆́мѧ твᲂѐ въ вѣ́къ , и҆ въ вѣ́къ вѣ́ка . На всѧ́къ ᲁе́нь бл҃гᲂслᲂвлю́ тѧ , и҆ вᲂсхвалю̀ и҆́мѧ твᲂѐ в̾ вѣ́къ , и҆ в̾ вѣ́къ вѣ́ка . Ве́лїи гⷭ҇ᲁь , и҆ хва́ленъ ѕѣлѡ̀ , и҆ вели́чїю є҆гѡ̀ нѣ́сть кᲂнца̀ . Ро́ᲁъ и҆ ро́ᲁъ вᲂс̾хва́лѧтъ ᲁѣ́ла твᲂѧ̀ , и҆ си́лꙋ твᲂю̀ вᲂзвѣстѧ́тъ . Великᲂлѣ́пїе сла́вы с҃ты́ни твᲂеѧ̀ вᲂз̾глаго́лютъ , и҆ чюᲁеса̀ твᲂѧ̀ пᲂвѣ́ᲁѧтъ . И҆ си́лꙋ стра́шныхъ твᲂи́хъ рекѹ́тъ , и҆ вели́чїе твᲂѐ пᲂвѣ́ᲁѧтъ . Па́мѧть мно́жества бла́гᲂсти твᲂеѧ̀ ѿры́гнꙋтъ , и҆ пра́вᲁᲂю твᲂе́ю вᲂзра́ᲁꙋютсѧ . Ще́ᲁръ и҆ ми́лᲂстивъ гⷭ҇ᲁь , ᲁᲂлгᲂтерпѣли́въ и҆ мнᲂгᲂми́лᲂстивъ . Бл҃гъ гⷭ҇ᲁь всѧ́ческимъ , и҆ щеᲁрѡ́ты є҆гѡ̀ на всѣ́хъ ᲁѣ́лѣхъ є҆гѡ̀ . Да и҆спᲂвѣ́ᲁѧтсѧ тебѣ̀ гⷭ҇ᲁи всѧ̀ ᲁѣ́ла твᲂѧ̀ , и҆ препᲂᲁо́бнїи твᲂѝ ᲁа бл҃гᲂслᲂвѧ́тъ тѧ̀ . Сла́вꙋ црⷭ҇твїѧ твᲂегѡ̀ рекѹ́тъ , и҆ си́лꙋ твᲂю̀ вᲂз̾гл҃ютъ . Сказа́ти сынᲂвѡ́мъ чѣлᲂвѣ́ческиⷨ си́лꙋ твᲂю̀ , и҆ сла́вꙋ великᲂлѣ́пїѧ црⷭ҇твїѧ твᲂегѡ̀ . Црⷭ҇тво твᲂѐ , црⷭ҇тво всѣ́хъ вѣ́къ , и҆ влⷣчество твᲂѐ во всѧ́кᲂмъ ро́ᲁѣ и҆ ро́ᲁѣ . Вѣ́ренъ гⷭ҇ᲁь во всѣ́хъ слᲂвесѣ́хъ свᲂи́хъ , и҆ прпⷣбенъ во всѣ́хъ ᲁѣ́лѣхъ свᲂи́хъ . Пᲂᲁ̾є́млетъ гⷭ҇ᲁь всѧ̀ низ̾па́ᲁающыѧ , и҆ и҆справлѧ́етъ всѧ̀ низ̾ве́рженныѧ . Ѻ҆́чи всѣ́хъ на тѧ̀ ѹ҆пᲂва́ютъ , и҆ ты̀ ᲁае́ши и҆́мъ пи́щю во́ бл҃го вре́мѧ . Ѿверза́еши ты̀ рѹ́кꙋ твᲂю̀ , и҆ насыща́еши всѧ́ко живо́тно бл҃гᲂвᲂле́нїѧ . Пра́веᲁенъ гⷭ҇ᲁь во всѣ́хъ пꙋтє́хъ свᲂи́хъ , и҆ прпⷣбенъ во всѣ́хъ ᲁѣ́лѣх̾ свᲂи́хъ . Бли́зъ гⷭ҇ᲁь всѣ́мъ призыва́ющымъ и҆̀ , всѣ́мъ призыва́ющымъ и҆̀ вᲂи́стинꙋ . Во́лю бᲂѧ́щихсѧ є҆гѡ̀ сᲂтвᲂри́тъ , и҆ мᲂли́твꙋ и҆́хъ ѹ҆слы́шитъ , и҆ спасе́тъ и҆́хъ . Храни́тъ гⷭ҇ᲁь всѧ̀ лю́бѧщыѧ є҆гѡ̀ , и҆ всѧ̀ грѣ́шники пᲂтреби́тъ . Хвалѹ̀ гⷭ҇ᲁню вᲂзъглаго́лютъ ѹ҆ста̀ мᲂѧ̀ , и҆ ᲁа бл҃гᲂслᲂви́тъ всѧ́ка пло́ть и҆́мѧ с҃то́е є҆гѡ̀ в̾ вѣ́къ , и҆ в̾ вѣ́къ вѣ́ка .

=и҆ є҆гᲁа̀ выима́етъ хлѣ́бецъ пречⷭ҇тыѧ , глаго́летъ ,=
{{text_align=center}}

=трᲂпа́рь \[бл҃гᲂвѣ́щенїю прⷭ҇ты́ѧ бⷣцы , гла́съ , ᲁ҃ \] :=
{{text_align=center}}

~Дне́сь спасе́нїю на́шемꙋ нача́тᲂкъ , и҆ вѣ́чнѣй та́йнѣ ꙗ҆вле́нїе , \(с҃нъ б҃жїи , с҃нъ ᲁв҃чь быва́етъ . и҆ гаврїи́лъ блгⷣть бл҃гᲂвѣстѹ́етъ . тѣ́мъ и҆ мы̀ съ ни́мъ бⷣцѣ вᲂзᲂпїе́мъ , ра́ᲁꙋисѧ ѡ҆бра́ᲁᲂваннаѧ , гⷭ҇ᲁь съ тᲂбо́ю .\)

=та́же ,= ~ѻ҆́ч҃е на́шъ . сла́ва , и҆ ны́нѣ , гⷭ҇ᲁи пᲂми́лꙋй , ᲁва́жᲁы . Гᲁⷭ҇и бл҃гᲂслᲂвѝ . =и҆гѹ́менъ глаго́летъ .= ~Хрⷭ҇тѐ б҃же блгⷭ҇вѝ , ꙗ҆́стїе и҆ питїѐ рабѡ́мъ свᲂи́мъ , ꙗ҆́кѡ с҃тъ є҆сѝ всегᲁа̀ и҆ ны́нѣ и҆ при́снѡ , и҆ во́ вѣки вѣкѡ́мъ : =бра́тїѧ рекѹ́тъ ,= ~а҆ми́нь . =и҆ быва́етъ ꙗ҆ᲁе́нїе съ мᲂлча́нїемъ , и҆ внима́нїемъ тѹ̀ сѹ́щагѡ чте́нїѧ .=

=зрѝ .= В=негᲁа́ же вᲂста́ти ѿ трапе́зы , глаго́летъ кела́рь ,= ~За мл҃твъ с҃ты́хъ ѻ҆ц҃ъ на́шиⷯ , гⷭ҇ᲁи і҆се҃ хрⷭ҇тѐ с҃не б҃жїи пᲂми́лꙋй на́съ . =и҆гѹ́менъ ,= ~а҆ми́нь . =и҆ кли́рицы ,= ~сла́ва , и҆ ны́нѣ , гⷭ҇ᲁи пᲂми́лꙋй , =ᲁва́жᲁы .= гⷭ҇ᲁи бл҃гᲂслᲂвѝ . =і҆єре́й гл҃го́летъ := ~Бл҃гᲂслᲂве́нъ б҃гъ ми́лꙋѧ и҆ пита́ѧ на́съ ѿ ю҆́нᲂсти на́шеѧ , ᲁаѧ́и пи́щю всѧ́кᲂй пло́ти . и҆спо́лнь ра́ᲁᲂсти и҆ весе́лїѧ срⷣца̀ на́ша , ꙗ҆́кѡ ᲁа всегᲁа̀ всѧ́къ ᲁᲂво́лъ и҆мѹ́ще , и҆з̾ѡ҆би́лꙋємъ во всѧ́ко ᲁѣ́ло бл҃го , ѡ҆ хрⷭ҇тѣ̀ і҆с҃ѣ гⷭ҇ᲁѣ на́шемъ , с̾ ни́мъ же тебѣ̀ сла́ва и҆ ᲁержа́ва , че́сть и҆ пᲂклᲂнѧ́нїе , и҆ со с҃ты́мъ ᲁ҃хᲂмъ во́ вѣки , а҆ми́нь . ~Сла́ва тебѣ̀ гⷭ҇ᲁи , сла́ва тебѣ̀ с҃ты́и , сла́ва тебѣ̀ ц҃рю , ꙗ҆́кѡ ᲁа́лъ є҆сѝ на́мъ бра́шно в̾ весе́лїе , и҆спо́лни на́съ и҆ с҃та́гѡ твᲂегѡ̀ ᲁ҃ха , ꙗ҆́кѡ ᲁа ѡ҆брѧ́щемсѧ преⷣ тᲂбо́ю бл҃гᲂꙋго́ᲁни и҆ непᲂсра́млени , є҆гᲁа̀ вᲂзᲁа́си кᲂмꙋ́жᲁо по ᲁѣ́лѡмъ є҆гѡ̀ . =сла́ва , и҆ ны́нѣ .= ~гᲁⷭ҇и пᲂми́лꙋй , =ᲁва́жᲁы .= гⷭ҇ᲁи бл҃гᲂслᲂвѝ .

=хᲂтѧ́и же вᲂзᲁви́гнꙋти ᲁїа́кᲂнъ с҃ты́и хлѣ́бъ , сне́мъ клᲂбѹ́къ , и҆ пᲂклᲂнѧ́етсѧ и҆гѹ́менꙋ , и҆ глаго́летъ := ~Прᲂсти́ мѧ ѻ҆́ч҃е с҃ты́и и҆ бл҃гᲂслᲂвѝ , є҆ли́кѡ є҆́смь сᲂгрѣши́хъ сло́вᲂмъ и҆ ᲁѣ́лᲂмъ и҆ пᲂмышле́нїемъ , и҆ всѣ́ми мᲂи́ми чю́вствы . =и҆гѹ́менъ глаго́летъ .= ~Бл҃гᲂᲁа́тїю свᲂе́ю б҃гъ ᲁа прᲂсти́тъ и҆ пᲂми́лꙋетъ . =ᲁїа́кᲂнъ прїе́мъ с҃ты́и хлѣ́бъ , тре́ми пе́рсты ѡ҆бᲂи́хъ рѹ́къ , и҆ вᲂзᲁви́гъ ма́ло , г҃летъ := ~вели́ко и҆́мѧ . =и҆гѹ́менъ же рече́тъ := ~прес҃ты́ѧ трⷪ҇цы . =ᲁїа́кᲂнъ же хлѣ́бᲂмъ твᲂри́тъ крⷭ҇тъ на пᲂнагі́и . глаго́летъ := ~прес҃та́ѧ гⷭ҇жѐ бⷣце пᲂмᲂга́й на́мъ . =кли́рицы же рекѹ́тъ ,= ~тᲂѧ̀ мᲂли́твами хрⷭ҇тѐ б҃же пᲂми́лꙋй и҆ спасѝ на́съ . =та́же глаго́лємъ := ~Бл҃жи́мъ тѧ всѝ рѡ́ᲁи бⷣце ᲁ҃во , въ тѧ́ бо не в̾мѣсти́мыи хрⷭ҇то́съ б҃гъ на́шъ , въ мѣсти́тисѧ и҆з̾во́ли . блаже́ни є҆смы̀ и҆ мы̀ пᲂмо́щницꙋ тѧ̀ и҆мѹ́ще , ᲁе́нь бо и҆ но́щь мᲂли́шисѧ ѡ҆ на́съ , и҆ ᲁержа́вы црⷭ҇твїѧ твᲂи́ми мᲂли́твами ѹ҆твержа́ютсѧ . тѣ́мъ бл҃гᲂᲁарѧ́ще вᲂпїе́мъ ти , ра́ᲁꙋисѧ ѡ҆бра́ᲁᲂваннаѧ гⷭ҇ᲁь съ тᲂбо́ю . =та́же сїѐ пᲂю́тъ := ~Бл҃жи́мъ тѧ̀ всѝ рѡ́ᲁи бⷣце ᲁ҃во , пребл҃же́ннꙋю и҆ непᲂро́чнꙋю мт҃рь б҃га на́шего . тебѐ бⷣце блажи́мъ всѝ рѡ́ᲁи , ты́ бо мо́лиши за на́съ хрⷭ҇та̀ б҃га на́шего .

=пᲂсе́мъ , і҆рмо́съ , ѳ҃ , пѣ́сни , пра́зᲁникꙋ . а҆́ще ли нѣ́сть , и҆ мы̀ пᲂє́мъ ,= ~ᲁᲂсто́йнѡ є҆́сть . =та́же г҃летъ и҆гѹ́менъ .= ~Млⷭ҇тивъ и҆ ще́ᲁръ гⷭ҇ᲁь , пи́щю ᲁа́лъ є҆́сть бᲂѧ́щимсѧ є҆гѡ̀ . =то́же и҆ кли́рицы г҃лютъ .= И҆=гѹ́менъ же разᲁрᲂблѧ́етъ с҃ты́и хлѣ́бъ , и҆ разᲁае́тъ бра́тїи . та́же ,= ~трⷭ҇то́е . и҆ по ѻ҆́ч҃е на́шъ =, кᲂнᲁа́къ пра́зᲁникꙋ , и҆лѝ наро́читᲂмꙋ с҃то́мꙋ , є҆го́ же є҆́сть ᲁе́нь . а҆́ще ли є҆́́сть неᲁѣ́лѧ , глаго́лємъ и҆пако́й , настᲂѧ́щемꙋ гла́сꙋ . а҆́ще ли нѣ́сть , и҆ мы̀ глаго́лємъ , сїѧ̀ трᲂпарѝ .= ~Бл҃гᲂᲁари́мъ тѧ хрⷭ҇тѐ б҃же на́шъ , ꙗ҆́кѡ насы́тилъ є҆сѝ на́съ земны́хъ твᲂи́хъ бл҃гъ , нелишѝ на́съ и҆ небе́снаго ти црⷭ҇твїѧ : но ꙗ҆́кѡ по среᲁѣ̀ ѹ҆чн҃къ твᲂи́хъ прїи́ᲁе сп҃се , ми́ръ ᲁаѧ̀ и҆́мъ , прїиᲁѝ и҆ к̾ на́мъ и҆ спасѝ на́съ . =сла́ва .= ~Бж҃е ѻ҆ц҃ъ на́шихъ , твᲂрѧ́и при́снѡ с̾ на́ми по твᲂемѹ̀ смᲂтре́нїю , не ѿста́ви ми́лᲂсти твᲂеѧ̀ ѿ на́съ . но тѣ́хъ мᲂли́твами во смире́нїи ѹ҆стро́й живо́тъ на́шъ . =и҆ н҃нѣ .= ~Мл҃твами гⷭ҇ᲁи всѣ́хъ с҃ты́хъ и҆ бⷣцы , тво́й ми́ръ ᲁа́жᲁь на́мъ , и҆ пᲂми́лꙋй на́съ , ꙗ҆́кѡ є҆ᲁи́нъ ще́ᲁръ .

=та́же ,= ~гᲁⷭ҇и пᲂми́лꙋй , ᲁва́жᲁы . ~гᲁⷭ҇и бл҃гᲂслᲂвѝ . =и҆гѹ́менъ глаго́летъ .= ~Бл҃гᲂслᲂве́нъ б҃гъ ми́лꙋѧ и҆ пита́ѧ на́съ ѿ свᲂи́хъ бᲂга́тыхъ ᲁарѡ́въ . тᲂгѡ̀ бл҃гᲂᲁа́тїю и҆ чл҃кᲂлю́бїемъ , всегᲁа̀ и҆ ны́нѣ и҆ при́снѡ и҆ во́ вѣки вѣкѡ́мъ . =мы́ же ре́кше ,= ~а҆ми́нь . =и҆ и҆схо́ᲁимъ и҆з̾ трапе́зы , твᲂрѧ́ще пᲂклᲂне́нїе настᲂѧ́телю .=

